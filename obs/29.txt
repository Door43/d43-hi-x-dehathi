====== 29**.** निर्दयी दास कै कहानी ======

{{https://api.unfoldingword.org/obs/jpg/1/en/360px/obs-en-29-01.jpg?direct&}}

यक दिन पतरस यीशु का पूछिस, “हे प्रभु हमार भाई अगर हमरे विरूध्द पाप करत है तो हम केतना बार वका छमा करे का चाहीं? काव सात बार तक?” यीशु कहिन, “सात बार नाहीं बकिल सात बार कै सत्तर गुने तक!” यीशु का ई कहय का अर्थ रहा, हमै हमेशा छमा करय का चाहीं। वकरे बाद यीशु यक कहानी कहिन।{{https://api.unfoldingword.org/obs/jpg/1/en/360px/obs-en-29-02.jpg?direct&}}

यीशु कहिन, “परमेश्वर कै राज्य ऊहै राजा कै समान है जवन अपने दासन से लेखा लिये का चाहिन। उन दासन में से यक दास बहुत साल से 200,000 रुपया कै कर्जदार रहा”।{{https://api.unfoldingword.org/obs/jpg/1/en/360px/obs-en-29-03.jpg?direct&}}

“ऊ दास वापस कर्ज चुकाय नाहीं पावत रहा, यही लिये राजा कहिन, ‘ई आदमी अऊर वकरे परिवार का क्रितदास कै रूप मा बेच कय कर्ज चुकाय दियो’”।{{https://api.unfoldingword.org/obs/jpg/1/en/360px/obs-en-29-04.jpg?direct&}}

“ऊहै दास राजा कै पैर पर गिर कय बोलिस, ‘धीरज धरो हम सबकुछ चुकाय देबय’। राजा का वकरे ऊपर तरस आवा तो ऊ वकर सारा कर्ज का छमा कय दिहिन अऊर वका छोड़ दिहिन”।{{https://api.unfoldingword.org/obs/jpg/1/en/360px/obs-en-29-05.jpg?direct&}}

“जब ऊ दास राजा कै पास से बाहर निकर गवा तो आपन यक संगी दास का देखिन। जे वकर लगे केवल चार महीने का कर्जदार रहा। वका देख कय पकड़ लिहिस अऊर बोलिस हमार पैसवा हम्मै वापस करव”।{{https://api.unfoldingword.org/obs/jpg/1/en/360px/obs-en-29-06.jpg?direct&}}

“ऊहै संगी दास वकरे पैर पर गिर कय बोलिस, ‘दया कय के धीरज धरो हम सब कुछ चुकाय देबय’। ऊ वकर सुनय कै बजाय वका बन्दीगृह मा डाल दिहिस कि जब तक पूरा कर्ज भर न देय तब तक ऊ ऊहैं रहय”।{{https://api.unfoldingword.org/obs/jpg/1/en/360px/obs-en-29-07.jpg?direct&}}

“कुछ अन्य दास सब ई बतिया का देख कय परेशान होय गइन औ जाय कय सब कुछ राजा का बताय दिहिन”।{{https://api.unfoldingword.org/obs/jpg/1/en/360px/obs-en-29-08.jpg?direct&}}

“राजा ऊहै दास का बुलाय कै कहिन, ‘हे दुष्ट दास! तू जवन हमसे विनती करेव तब हम तोहार पूरा कर्ज छमा कय दिहेन तो तू भी अपने दास कै साथ वैसन करय का रहा, बकिल तू नाहीं कियो।’ राजा बहुतय गुस्साय कय दुष्ट दास का बन्दीगृह मा डाल दिहिन कि जब तक ऊ पूरा कर्ज भर न देय वहीं रहे।”{{https://api.unfoldingword.org/obs/jpg/1/en/360px/obs-en-29-09.jpg?direct&}}

वकरे बाद यीशु कहिन, “यदि तू अपने भाई का दिल से छमा नाहीं करबो तो हमार स्वर्गीय बाप भी तोहरे साथ यही तरह से करिहैं।”

बाइबल कै यक कहानी : मत्ती 18:21-35
