26**.** यीशु मसीह कै सेवकाई का शुरुवात

{{https://api.unfoldingword.org/obs/jpg/1/en/360px/obs-en-26-01.jpg?direct&}}

यीशु शैतान कै लालच के ऊपर जय करय कय बाद, ऊ पवित्र आत्मा मा भरकय गलील मा आय गयें, जहाँ ऊ रहत रहा। शिक्षा देय खातिर ऊ जगह-जगह गयें। तो सभे लोग उन्हें नीक कहे लागे। {{https://api.unfoldingword.org/obs/jpg/1/en/360px/obs-en-26-02.jpg?direct&}}

ऊ बचपन मा जहाँ रहत रहय ऊहै नासरत नगर का ऊ गइन। विश्रामवार कै दिन आराधनालय मा गइन। तब लोग उन्है पढ़य खातिर यशायाह नबी कै किताब दिहिन। तब ऊ खोल कय लोगन कै समनवा वहमे से यक भाग पढ़िन।{{https://api.unfoldingword.org/obs/jpg/1/en/360px/obs-en-26-03.jpg?direct&}}

यीशु पढ़िन, “परमेश्वर हमै आपन आत्मा दिहिन हैं ताकि हम गरीबन का सुसमाचार प्रचार, बन्दियन का छुटकारा अऊर अन्हरन का आँखे अऊर कुचले हुए लोगन का छुड़ाय सकब। ई प्रभु कै अनुग्रह करय का साल हुए”।{{https://api.unfoldingword.org/obs/jpg/1/en/360px/obs-en-26-04.jpg?direct&}}

वकरे बाद यीशु मसीह बैइठ गइन, सब लोग उन्हे ताकय लागे। वें सब जानत रहय कि यीशु वचन मा से जवन भाग पढ़िन, ऊ मसीहा कै बारे मा बतावत है। यीशु कहिन “जवन हम पढ़ेन, उ सब इन दिनों मा पूरा होत है”। लोग अचरज करय लागे अऊर कहय लागे, “काव ई यूसुफ का बेटवा नाईं होय”?{{https://api.unfoldingword.org/obs/jpg/1/en/360px/obs-en-26-05.jpg?direct&}}

वकरे बाद यीशु कहिन, “ई सही है कि नबी आपने नगर मा सम्मान नाहीं पावत है। एलिय्याह नबी कै समय मा इस्राएल मा बहुत ही विधवा मेहरारु रहीं बकिल जब साढ़े तीन सलिया तक पानी नाहीं बरसा तो परमेश्वर एलिय्याह का इस्राएल महिकी कौनो विधवा का मदद करय खातिर नाहीं भेजिन बकिल यक अलगे देश कै विधवा का मदद करय खातिर भेजिन”।{{https://api.unfoldingword.org/obs/jpg/1/en/360px/obs-en-26-06.jpg?direct&}}

यीशु कहय लागे, “एलीशा नबी कै समय मा भी इस्राएल मा बहुत सारे कोढ़ी रहय। बकिल एलीशा उनकय सबका चंगा नाहीं किहिन। ऊ खाली नामान का चंगा किहिन जे इस्राएल कै दुशमन देश कै फौज का सेनापति रहय”। जवन यीशु कै बात सुनत रहें ऊ लोग यहूदी रहें तो ऊ सब यीशु कै ऊपर बहुतय गुस्साय गयें।{{https://api.unfoldingword.org/obs/jpg/1/en/360px/obs-en-26-07.jpg?direct&}}

नासरत कै लोग यीशु का आराधनालय से घिर्राय के लाय कय उनका पहाड़ कै चोटी पर से गिराय के मारय का कोशिश किहिन। बकिल यीशु लोगन कै बिचवा मा से निकर कय नासरत का छोड़ कय चला गयें।{{https://api.unfoldingword.org/obs/jpg/1/en/360px/obs-en-26-08.jpg?direct&}}

वकरे बाद यीशु गलील मा गइन तो बहुत मनइ वकरे पीछवा होय लागे। जवन देख नाईं पावत रहें, रोगी रहें, बहिर, गूँगा, लंगड़ रहें वें सब उनकय पीछवा आयें तो यीशु मसीह सबका चंगा किहिन।{{https://api.unfoldingword.org/obs/jpg/1/en/360px/obs-en-26-09.jpg?direct&}}

बहुत लोग जेकरे ऊपरा दुष्टात्मा रहय वनहू सबका यीशु कै लगे लावत रहय। जब यीशु आज्ञा दियत रहय तो दुष्टात्मा भाग जात रहय औ चिल्लाय कय कहत रहय “तू परमेश्वर कै पुत्र होव”। ई सुनकय लोग अचम्भा होय कय परमेश्वर का स्तुति करय लागे।{{https://api.unfoldingword.org/obs/jpg/1/en/360px/obs-en-26-10.jpg?direct&}}

वकरे बाद यीशु बारह लोगन का चूनिन, ऊ सब प्रेरित कहा गयें। ऊहै प्रेरित लोग यीशु कै सथवा चलय लागे अऊर उनसे सिखय लागे।

बाइबल कै यक कहानी : मत्ती 4:12-25; मरकुस 1:14-15,35-39; 3:13-21; लूका 4:14-30,38-44
