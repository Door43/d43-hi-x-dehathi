====== 11. फसह कै त्योहार ======

{{https://api.unfoldingword.org/obs/jpg/1/en/360px/obs-en-11-01.jpg?direct&}}

परमेश्वर फिरौन का चेतावनी दिहिन। यदि ऊ इस्राएलियन का नाहीं छोड़ि तो मिस्र कै हर पहिलौठा लड़का चाहे ऊ आदमी कै होय या जानवरन कै होय सब मार डारा जाईहें तबो फिरौन परमेश्वर कै बात का विश्वास नाहीं किहिस। {{https://api.unfoldingword.org/obs/jpg/1/en/360px/obs-en-11-02.jpg?direct&}}

जे जे उन पर विश्वास करत है उनकय सबकय पहले लड़कन का बचावे खातिर परमेश्वर यक बात बताइन। हर परिवार यक यक शुध्द भेंड़ का चुनकय वका मारय का परमेश्वर कहिन।{{https://api.unfoldingword.org/obs/jpg/1/en/360px/obs-en-11-03.jpg?direct&}}

परमेश्वर कहिन, “ऊहै भेंड़ कै खून घरा कै पल्लवा मा लगावो। अऊर वकरे गोशवा का जलाय कै बिना खमीर वाले रोटिया कै सथवा मा खावो”। जब वे सब खाय लिहिन तो परमेश्वर कहिन, “मिस्र देश का छोड़य खातिर तैयार रहो”।{{https://api.unfoldingword.org/obs/jpg/1/en/360px/obs-en-11-04.jpg?direct&}}

परमेश्वर जैसन कहिन रहय इस्राएली लोग सब वैसन किहिन। अऊर आधी रतिया मा परमेश्वर मिस्र कै बीचवा महिसे जाय कय सब पहिला लड़कन का मार डारिन।{{https://api.unfoldingword.org/obs/jpg/1/en/360px/obs-en-11-05.jpg?direct&}}

इस्राएली लोगन का सबका घर कै पल्लवा मा खूनवा लाग रहय तो परमेश्वर ऊ सब घर का छोड़ कय आगे चले जात रहय। यही लिये जे सब अन्दर रहय वे सब सुरक्षित रहय। भेंड़ कै बच्चा कै खूनवा कै वजा से वे सब उध्दार पाइन।{{https://api.unfoldingword.org/obs/jpg/1/en/360px/obs-en-11-06.jpg?direct&}}

बकिल मिस्री सब परमेश्वर कै ई आज्ञा का विश्वास नाहीं किहिन। मिस्र कै केहू का नाहीं छोडिन, सबके पहिलौठन का मार डारिन।{{https://api.unfoldingword.org/obs/jpg/1/en/360px/obs-en-11-07.jpg?direct&}}

मिस्र कै हर पहिला पुरुष मर गयें। यहाँ तक कि जेलवा मा कैदी कै पहला लड़कवा से लै कय फिरौन कै पहला लड़कवा तक। मिस्र कै लोग दु:ख कै मारे रोवय लागे।{{https://api.unfoldingword.org/obs/jpg/1/en/360px/obs-en-11-08.jpg?direct&}}

ऊहै रतिया मा फिरौन, मूसा अऊर हारुन का बोलाय के कहिस “अब्बै यही लागे मिस्र छोड़ दियो”। यहाँ तक कि मिस्र कै लोगन भी दबाव दै कै बोलिन।

बाइबल कै यक कहानी : निर्गमन 11:1-12:32
