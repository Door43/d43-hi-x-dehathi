====== 33. बीज बोवै वाले किसान कै कहानी ======

{{https://api.unfoldingword.org/obs/jpg/1/en/360px/obs-en-33-01.jpg?direct&}}

यक दिन यीशु झील कै किनारे बहुतय लोगन का शिक्षा देत रहें अऊर भी लोग उनकय बात सुनय खातिर आयें तब यीशु मसीह भीड़ के कारण नाव पर चढ़कै बैठ गयें अऊर लोग झील कै किनारे खड़ी रहय। फिर ऊ शिक्षा देय लागे। ​

{{https://api.unfoldingword.org/obs/jpg/1/en/360px/obs-en-33-02.jpg?direct&}}

यीशु यक कहानी बताइन, “यक किसान, बीज बोवै निकरा, हाथ से बीज बोवत समय कुछ बीज, रास्ता मा गिरा, तब चिरई आय कय वका चुन लिहिस”।{{https://api.unfoldingword.org/obs/jpg/1/en/360px/obs-en-33-03.jpg?direct&}}

“अऊर कुछ बीज पथरीली भूईं मा गिरा जहाँ वका गहिर माटी ना मिलय कय कारण हाली जाम गवा। जब घाम लगा तब जड़ न पकड़े कय कारण झुराय गवा”।{{https://api.unfoldingword.org/obs/jpg/1/en/360px/obs-en-33-04.jpg?direct&}}

“कुछ बीज झाड़ियन मा गिरा अऊर झाड़ियाँ बढ़ कय वका दबाय दिहिस तो फल नाहीं ला पाइस”।{{https://api.unfoldingword.org/obs/jpg/1/en/360px/obs-en-33-05.jpg?direct&}}

“कुछ बीज नीक भूईं पर गिरा तो जाम गवा अऊर बढ़ कय फरै लाग। कौनो तीस गुना, कौनो साठ गुना अऊर कौनो सौ गुना फल लाइस”। तब यीशु उनका कहिन, “जेकरे लगे सुनय के लिये कान है, तो सुन लियो!”

{{https://api.unfoldingword.org/obs/jpg/1/en/360px/obs-en-33-06.jpg?direct&}}

ई कहानी चेलन समझ नाहीं पाइन। तो यीशु ई कहानी कै अर्थ बतावे लागे। “बीज परमेश्वर कै वचन हुए। रास्ता ऊहै आदमी जैसन है जवन परमेश्वर कै वचन सुनत है। बकिल समझत नाहीं है अऊर शैतान आय कय ऊ वचन का चुराय लेत है”।{{https://api.unfoldingword.org/obs/jpg/1/en/360px/obs-en-33-07.jpg?direct&}}

“पथरीली जमीन ऊहै आदमी जैसन है जवन परमेश्वर कय वचन सुनत है अऊर आनन्द से ग्रहण कय लेत है। बकिल जब कठिनाई, दु:ख, तकलीफ आवत है। तब ऊ पीछे हट जात है”।{{https://api.unfoldingword.org/obs/jpg/1/en/360px/obs-en-33-08.jpg?direct&}}

“झाड़ी से भरा जमिन ऊहै आदमी जैसन है जवन परमेश्वर कै वचन सुनत है बकिल संसार की चिन्ता, धन, संसारिक आनन्द परमेश्वर कै प्रति वकरे प्रेम का दबाय देत है। जवन शिक्षा ऊ पाइस रहय वमा ऊ फलवन्त नाहीं होय पाइस”।{{https://api.unfoldingword.org/obs/jpg/1/en/360px/obs-en-33-09.jpg?direct&}}

“बकिल नीक जमीन ऊहै आदमी जैसन है जवन परमेश्वर कै वचन सुनत है, विश्वास करत है अऊर फल लावत है”।

     बाइबल कै यक कहानी : मत्ती 13:1-8,18-23; मरकुस 4:1-8,13-20;लूका 8:4-15
