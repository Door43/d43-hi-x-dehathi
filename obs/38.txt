====== **38- यीशु पकड़वाये गयें**  ======

{{https://api.unfoldingword.org/obs/jpg/1/en/360px/obs-en-38-01.jpg?direct&}}

हर साल यहूदी लोग फसह कै पर्व मनावत रहय। बहुत शताब्दी पहिले परमेश्वर उनकय पूर्वजन का कैसन मिस्र कै गुलामी से उध्दार किहिन रहय, ई पर्व ऊहै खातिर मनावा जात रहा। यीशु आपन सेवकाई कै तीन साल कय बाद ऊ आपन चेलन से कहिन, “ई फसह कै पर्व हम तोहरेन कै साथ मा यरूशलेम मा मनावे चाहित है अऊर हम ऊहाँ पर मारा जाई”।{{https://api.unfoldingword.org/obs/jpg/1/en/360px/obs-en-38-02.jpg?direct&}}

यीशु कै यक चेला यहूदा जेका पैसा कै थैली का भार दिया गवा रहा। ऊ पैसा का प्रेम करत रहा औ बार बार वही मा से चोराय लेत रहा। जब सभे यरुशलेम मा पहुँच गयें तो यहूदा यहूदी नेताओं कै लगे जाय के पैसा कै बदले मा धोखा से यीशु का पकड़वाये खातिर बात किहिस। काहेकि ऊ जानत रहा कि यहूदी लोग यीशु का मारय खातिर योजना बनावत है।{{https://api.unfoldingword.org/obs/jpg/1/en/360px/obs-en-38-03.jpg?direct&}}

नबियन कै व्दारा जवन भविष्यवाणी भवा रहय वैसन यहूदी नेता सब महा याजक कै साथ मिलकय यीशु का पकड़वाये खातिर 30 चानी कै सिक्का यहूदा का दिहिन। यहूदा पैसा लै कय चला गवा अऊर तब से ऊ यीशु का पकड़वाये खातिर मौका ढूंढत रहा।{{https://api.unfoldingword.org/obs/jpg/1/en/360px/obs-en-38-04.jpg?direct&}}

यरुशलेम मा यीशु आपने चेलन कै साथ फसह कै पर्व मनाइन। भोजन कै समय यीशु रोटी लै कय तूरिन औ कहिन, “ई लियो औ खावो। ई हमार देह हुए जवन तोहरे खातिर दिया जात है। हम्मै याद करय खातिर इका किया करव”। यीशु कहिन, “हमार देह तोहरेन कै लिए बलिदान होई”।{{https://api.unfoldingword.org/obs/jpg/1/en/360px/obs-en-38-05.jpg?direct&}}

वकरे बाद यीशु यक कटोरा लिहिन औ कहिन, “इका पियो। ई हमार नई वाचा कै खून है जो तोहरे सबके पाप कै छमा खातिर बहावा जाई। हम्मै याद करय खातिर इका किया करव”।{{https://api.unfoldingword.org/obs/jpg/1/en/360px/obs-en-38-06.jpg?direct&}}

यीशु आपने चेलन से कहिन, “तोहरे मा से यक हम्मै धोखा से पकड़वाय देई”। चेलन आश्चर्य से पूछय लागे ऐसन काम के करी? यीशु कहिन, “जेका हम ई रोटी कै टुकड़ा देबय ऊ हम्मै पकड़वाई”। वकरे बाद यीशु ऊ रोटी कै टुकड़ा का यहूदा का दिहिन।{{https://api.unfoldingword.org/obs/jpg/1/en/360px/obs-en-38-07.jpg?direct&}}

यहूदा ऊ रोटी का लेई के बाद शैतान वकरे अन्दर मा घुस गवा तो ऊ छोड़ कय यीशु का पकड़वाये खातिर यहूदी नेताओं का मदद करय चला गवा। ऊ समय रात कै समय रहा।{{https://api.unfoldingword.org/obs/jpg/1/en/360px/obs-en-38-08.jpg?direct&}}

भोजन कै बाद यीशु अऊर चेलन जैतून पर्वत पर चला गयें। यीशु कहिन, “तोहरे सब आज रात मा हमरे विषय मा ठोकर खाइबो। काहेकि लिखा गवा है हम चरवाह का मारब तो झुण्ड की भेड़े तितर-बितर होई जाइहैं। ​

{{https://api.unfoldingword.org/obs/jpg/1/en/360px/obs-en-38-09.jpg?direct&}}

पतरस कहिन, “सब तोहरे खातिर ठोकर खाये तो खाये बकिल हम कबो ठोकर नाईं खाइब”। यीशु कहिन, “पतरस शैतान तोहरे सबका चाहत है। बकिल हम तोहरे लिए प्रर्थना करेन है कि तोहरे लोगन कै विश्वास न डगमगाये। हम सच कहित है आज रात मुर्ग बाँग देय से पहिले तू तीन बार हम्मै जानत हो बोल कय इनकार करबो”।{{https://api.unfoldingword.org/obs/jpg/1/en/360px/obs-en-38-10.jpg?direct&}}

पतरस कहिन, “प्रभू यदि हम्मै तोहरे साथ मरय का परी तौभी हम तूहें इनकार नाहीं करबय”। सभै वैसन कहिन।{{https://api.unfoldingword.org/obs/jpg/1/en/360px/obs-en-38-11.jpg?direct&}}

वकरे बाद यीशु चेलन कै साथ गतसमनी का गवा। यीशु चेलन का कहिन, “परीक्षा मा न गिर परो यही लिये प्रार्थना करव”। वकरे बाद यीशु प्रार्थना करय खातिर निकर परा।{{https://api.unfoldingword.org/obs/jpg/1/en/360px/obs-en-38-12.jpg?direct&}}

यीशु तीन बार प्रार्थना किहिन, “हे हमार पिता यदि होय सकत हे तो ई दु:ख कै कटोरा हमसे टर जाय तौभी जवन हम चाहित है वैसन नाहीं बकिल जैसन तू चाहत हयो वैसे होय”। ऊ बहुतय दु:खी रहय। उनकय पसीना खून कै जैसन गिरत रहा। परमेश्वर दूतन का भेज कय यीशु का शक्ति दिहिन।{{https://api.unfoldingword.org/obs/jpg/1/en/360px/obs-en-38-13.jpg?direct&}}

हर बार यीशु प्रार्थना कइ कय आय कय चेलन का देखत रहय तो सब सोवत रहय। जब तीसरे दाईं वापस आइन तो कहिन, “उठो जागो! हमरे पकड़वाये वाला इहाँ आवत है”। {{https://api.unfoldingword.org/obs/jpg/1/en/360px/obs-en-38-14.jpg?direct&}}

यहूदा; यहूदी नेता, सैनिक अऊर बहुत लोगन का लै कय आवा। वें सब हाथ मा तलवार अऊर मशाल पकड़कय आयें। तब यहूदा यीशु कै लगे आय कय कहिस, “हे गुरु नमस्कार” अऊर चुम्मा दिहिस। जेकर से यहूदी नेता लोग जान पायें कि केका पकड़ेक है। यीशु कहिन, “यहूदा, काव तू हम्मै यक चुम्मा दै कय पकड़वाइबो?”{{https://api.unfoldingword.org/obs/jpg/1/en/360px/obs-en-38-15.jpg?direct&}}

जब सैनीक लोग यीशु का पकर लिहिन तब पतरस तलवार निकार कय महायाजक कै दास कै कान काट लिहिस। यीशु कहिन, “तलवार का म्यान मा धरव! हम चाहित तो हमार पिता बहुत सारे दूतन कै फौज का भेज सकत रहय। बकिल हम्मै हमार पिता कै बात मानेक है”। वकरे बाद यीशु ऊ आदमी कै कान का जोड़ कय चंगा कय दिहिन। यीशु पकड़े जाय कय बादे सब चेलन तितर बितर होय गयें।

बाइबल कै यक कहानी : मत्ती 26:14-56; मरकुस 14:10-50; लूका 22:1-53; यूहन्ना 12:6; 18:1-11
