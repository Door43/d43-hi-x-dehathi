====== 10. दस विपत्तियाँ ======

{{https://api.unfoldingword.org/obs/jpg/1/en/360px/obs-en-10-01.jpg?direct&}}

मूसा अऊर हारुन फिरौन कै लगे गइन अऊर कहिन, “परमेश्वर कहत है की इस्राएली लोगन का छोड़ दियो”। बकिल फिरौन छोड़य कय बजाय ऊ ज्यादा काम करय का कहिस।{{https://api.unfoldingword.org/obs/jpg/1/en/360px/obs-en-10-02.jpg?direct&}}

फिरौन इस्राएलियन जाय नाहीं दिहिस। यही लिये परमेश्वर मिस्र कै ऊपरा दस भारी विपत्ती भेजिन। परमेश्वर देखाय दिहिन कि ऊ फिरौन अऊर मिस्र कय देवतन से भी महान अऊर शक्तिशाली है।{{https://api.unfoldingword.org/obs/jpg/1/en/360px/obs-en-10-03.jpg?direct&}}

परमेश्वर नील नदिया कै पनिया का खूनवा मा बदल दिहिन। यह देखकय भी फिरौन इस्राएलियन का नाहीं छोड़िस।{{https://api.unfoldingword.org/obs/jpg/1/en/360px/obs-en-10-04.jpg?direct&}}

परमेश्वर ढेर मेघा का मिस्र मा भेजिन। तब फिरौन मूसा से मेघन का हटावे खातिर गुजारिश किहिस। जब सब मेघवें मर गयें, तो फिर से फिरौन आपन मना का कठोर कइ कय इस्राएली का जाय नाहीं दिहिस।{{https://api.unfoldingword.org/obs/jpg/1/en/360px/obs-en-10-05.jpg?direct&}}

परमेश्वर मिस्र मा कुटकी भेजिन अऊर डासाँ भेजिन अब फिरौन मूसा से कहिस अगर इका सबका हटाय देबो तो हम इस्राएल का छोड़ दियब। मूसा प्रार्थना किहिन तो परमेश्वर डासाँ अऊर कुटकी का हटाय दिहिन। फिर भी राजा फिरौन आपन मना का कठोर कइ कय इस्राएली का नाहीं छोड़िस।{{https://api.unfoldingword.org/obs/jpg/1/en/360px/obs-en-10-06.jpg?direct&}}

वकरे बाद परमेश्वर मिस्र कै हर मेर कै जानवरन का मार डारिन। फिर भी फिरौन आपन मना कठोर कइ कय इस्राएली का नाहीं छोड़िस।{{https://api.unfoldingword.org/obs/jpg/1/en/360px/obs-en-10-07.jpg?nolink&}}

परमेश्वर मूसा से कहिन कि तू रखिया का बहाय दियो। जब ऊ किहिन तो खाली इस्राएलियन का छोड़ कय मिस्र कै सब लोगन कै शरीरिया मा फोड़ा निकर आवा। परमेश्वर फिरौन कै हृदय कठोर कय दिहिन। यही लिए ऊ इस्राएलियन का नाहीं छोड़िस।{{https://api.unfoldingword.org/obs/jpg/1/en/360px/obs-en-10-08.jpg?direct&}}

परमेश्वर मिस्र कै ऊपरा ओला गिराइन तो सब फसलिया नष्ट होइ गवा अऊर जवन लोग बहरे रहय वे सब मर गयें तब फिरौन कहिस, “हम पापी हैन। तोहरे सब जाय सकत हो”। मूसा प्रार्थना किहिस तो ओला गिरब बन्द होई गवा।{{https://api.unfoldingword.org/obs/jpg/1/en/360px/obs-en-10-09.jpg?direct&}}

बकिल फिरौन फिर पाप किहिस अऊर आपन मना कठोर कइ कय इस्राएलियन का नाहीं छोड़िस। {{https://api.unfoldingword.org/obs/jpg/1/en/360px/obs-en-10-10.jpg?direct&}}

परमेश्वर मिस्र कै ऊपरा टिडिडयाँ भेजिन। ऊ टिडिडयाँ ओला से जवन फसल बचा रहय वोहो चाट लिहिस।{{https://api.unfoldingword.org/obs/jpg/1/en/360px/obs-en-10-11.jpg?direct&}}

परमेश्वर तीन दिन तक अन्हियार का भेजिन तो मिस्र लोगन का कुछ नाहीं दिखाय अऊर वे सब घरा मा से नाहीं निकर पाइन। बकिल इस्राएलियन कै बीच मा अजोर रहय।{{https://api.unfoldingword.org/obs/jpg/1/en/360px/obs-en-10-12.jpg?direct&}}

इहे नौ विपत्तियों के बाद भी फिरौन इस्राएलियन का नाहीं छोड़िस। तब परमेश्वर यक आखरी विपत्ती भेजिन जेकरे व्दारा फिरौन का मन बदल जाई।

बाइबल कै यक कहानी : निर्गमन 5-10
