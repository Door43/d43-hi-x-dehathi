====== 13. इस्राएल कै सथवा मा परमेश्वर कै वाचा ======

{{https://api.unfoldingword.org/obs/jpg/1/en/360px/obs-en-13-01.jpg?direct&}}

वकरे बाद इस्राएल लोग लाल समुन्दर पार कै कय जंगल रस्तवा होय कय सीनै पर्वत मा पहुँच कै तम्बू लगाइन। ई ऊहै पर्वत है जहाँ मूसा झाड़ी का जलत देखे रहय।{{https://api.unfoldingword.org/obs/jpg/1/en/360px/obs-en-13-02.jpg?direct&}}

परमेश्वर मूसा अऊर इस्राएल लोगन से कहिन कि यदि तू हमरे बतिया का मानबो अऊर हमरे वाचा का याद रखबो तो तोहरे सब उस पवित्र नगरी मा घुसबो।{{https://api.unfoldingword.org/obs/jpg/1/en/360px/obs-en-13-03.jpg?direct&}}

तीन दिन कय बाद मा जब लोगन आत्मिक रुप मा तैयार होय गयें तो परमेश्वर बिजली गर्जन, धुआँ अऊर तुरही कै आवजिया कै साथ सीनै पर्वत पर उतरे, खाली मूसा हुआँ गवा।{{https://api.unfoldingword.org/obs/jpg/1/en/360px/obs-en-13-04.jpg?direct&}}

तब परमेश्वर उन लोगन का आपन वाचा दै कय बोलिन, “हम यहोवा होई जवन तोहरे सबका मिस्र कय गुलामी से उध्दार किहेन है। यही लिए दूसरे देवतन कय आरधना ना किहो”।{{https://api.unfoldingword.org/obs/jpg/1/en/360px/obs-en-13-05.jpg?direct&}}

तोहरे सब कौनो मूर्ति बनाइ कय वका पूजा न किहो। काहेकि हम जलन रखय वाला यहोवा होई। हमरे नाम का अनादर ना करयो। अऊर हमरे विश्राम दिन का पवित्रता से पालन करयो। सारा काम छ: दिन मा खतम कइ कय सातवे दिन मा विश्राम कइ कय हम्मे याद करो।{{https://api.unfoldingword.org/obs/jpg/1/en/360px/obs-en-13-06.jpg?direct&}}

आपने दादा माई कै आदर करव, हत्या न करव, व्यभिचार न करव, चोरि न करव, झुठ न बोलव, अपने पड़ोसी कय कौनो चीज का लालच न करव।{{https://api.unfoldingword.org/obs/jpg/1/en/360px/obs-en-13-07.jpg?direct&}}

परमेश्वर दस आज्ञा का दुई पाथर कै तखती मा लिख कय उन लोगन का दिहिन अऊर बहुत सारा आज्ञा भी दिहिन। अऊर प्रतिज्ञा किहिन यदि तोहरे सब ई आज्ञा का मानबो तो हम तोहरे सबका आशीष देबय औ रक्षा करबय अऊर नाहीं मानबो तो तूहका दण्ड देबय।{{https://api.unfoldingword.org/obs/jpg/1/en/360px/obs-en-13-08.jpg?direct&}}

परमेश्वर यक तम्बू बनावे खातिर विस्तारित रुप से कहिन। ऊ तम्बू मिलाप वाला तम्बू कहा जाई। वकरे अन्दर मा दुई कमरा बनावा जाई। वकरे बीचवा मा इक परदा डार कय वका अलग किया जाई। परदा कै पीछवा केवल महायाजक जाय सकत है; काहेकि परमेश्वर हुआँ रहत रहय।{{https://api.unfoldingword.org/obs/jpg/1/en/360px/obs-en-13-09.jpg?direct&}}

यदि कोई आज्ञा का उल्लंघन करत है; तो वेदी कै पास बलि चढ़ावे खातिर यक जानवर का मार कय वका जलाय डारी। वकर खूनवा उनके सबकय पपवा का ढक कय परमेश्वर कय समनवा शुद्ध ठहरावत रहय। परमेश्वर मूसा कै भाई हारुन अऊर हारुन कय वंश का याजक कै काम करयका चुनिन।{{https://api.unfoldingword.org/obs/jpg/1/en/360px/obs-en-13-10.jpg?direct&}}

लोग परमेश्वर की आज्ञा का मानय खातिर उनकय आराधना करय खातिर सहमत होय गयें बकिल कुछ समय बाद दोबारा पाप करय लागे।{{https://api.unfoldingword.org/obs/jpg/1/en/360px/obs-en-13-11.jpg?direct&}}

ढेर दिन कै बाद जब मूसा सीनै पर्वत पर परमेश्वर कै सथवा बतिया करत रहय तो लोग वका अगोरत अगोरत थक गयें तो मनइ ढेर सोना हारुन कै लगे लाय कय कहिस कि यक सोना कय मूर्ति बनावो।{{https://api.unfoldingword.org/obs/jpg/1/en/360px/obs-en-13-12.jpg?direct&}}

हारुन सोना का लै कय यक बछड़ा बनाइन अऊर लोग बहुत आनन्द कै कय वकरे लगे बलि चढ़ाइन तो परमेश्वर गुस्साय कय इस्राएल का नाश करयका सोचिन। बकिल मूसा परमेश्वर कय निकट मा प्रार्थना किहिस तो परमेश्वर उन्हे सबका नाश नाहीं किहिन।{{https://api.unfoldingword.org/obs/jpg/1/en/360px/obs-en-13-13.jpg?direct&}}

जब मूसा पर्वत से उतर कय मूर्ति का देखिन तो बहुत गुस्साय कय पाथर कय तखती का बहाय दिहिन, जेमा दस आज्ञा रहय।{{https://api.unfoldingword.org/obs/jpg/1/en/360px/obs-en-13-14.jpg?direct&}}

मूसा मूर्ति का चूर-चूर कइ कय अऊर चूर्ण का पनिया मा मिलाय कय लोगन का पिलाइन। परमेश्वर यक महामारी भेजिन तो बहुतय लोग मर गयें।{{https://api.unfoldingword.org/obs/jpg/1/en/360px/obs-en-13-15.jpg?direct&}}

फिरसे मूसा पर्वत कै ऊपरा चढ़ कय लोगन कय खातिर छमा प्रार्थना किहिन अऊर परमेश्वर छमा कय दिहिन फिर से परमेश्वर दस आज्ञा का मूसा का दिहिन जवन मूसा बहाय दिहिन रहय। सीनै पर्वत से प्रतिज्ञा कै देश कि ओर परमेश्वर उन्हे सबका लै गइन।

                   बाइबल कै यक कहानी : निर्गमन 19-34
