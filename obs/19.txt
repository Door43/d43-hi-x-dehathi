====== 19. नबियन ======

{{https://api.unfoldingword.org/obs/jpg/1/en/360px/obs-en-19-01.jpg?direct&}}

इस्राएल कै पूरी इतिहास मा परमेश्वर नबियन का भेजत रहय अऊर ऊहै नबियन सब परमेश्वर से बात सुनत रहय औ वका लोगन का बतावत रहय।{{https://api.unfoldingword.org/obs/jpg/1/en/360px/obs-en-19-02.jpg?direct&}}

इस्राएल राज्य कै ऊपरा अहाब राज्य करत रहय समय मा एलिय्याह नबी रहय। अहाब यक दुष्ट राजा रहय। ऊ इस्राएल लोगन का पाप करवाइस औ बाल नाम कय झूठे देवता कै पूजा करवाइस। एलिय्याह अहाब का कहिन, “जब तक हम नाहीं कहबय तब तक इस्राएल मा पनिया नाहीं बरसी”। ई सुनकय अहाब गुस्साय गवा।{{https://api.unfoldingword.org/obs/jpg/1/en/360px/obs-en-19-03.jpg?direct&}}

अहाब एलिय्यह का मारय चाहत रहय तो परमेश्वर एलिय्याह का अहाब से बचावे खातिर बोलिन, “जंगल मा जाय कय नदिया कै किनरवा मा लुकाय जाव”। रोज सुबह, शाम कौवा वकरे लिए रोटी अऊर गोश लावत रहय। अहाब अऊर उनकय सिपाही एलिय्याह का ढुंढिन बकिल नाहीं पाइन। इतना भारी अकाल पड़ा कि नदिया अऊर झरना सब सूख गवा।{{https://api.unfoldingword.org/obs/jpg/1/en/360px/obs-en-19-04.jpg?direct&}}

वकरे बाद एलिय्याह पड़ोसी देश का गइन। उहाँ पर यक विधवा अऊर वकरे बेटवा अकाल कय कारण मरय वाला रहय। बकिल वे सब एलिय्याह का पहिले खाय खातिर रोटी दिहिन। यही लिए परमेश्वर उनकय सबका आशीष दिहिन तो उनकय बोतल से मैदा अऊर तेल खतम नाहीं भवा। पूरा अकाल कै समय मा उनकय सबकय पास भोजन रहय। एलिय्याह बहुत साल तक हुआँ पर रहिन।{{https://api.unfoldingword.org/obs/jpg/1/en/360px/obs-en-19-05.jpg?direct&}}

साढ़े तीन साल कै बाद मा परमेश्वर एलिय्याह का कहिन, “फिर से इस्राएल राज्य मा जावो अऊर अहाब का कहव कि परमेश्वर फिर से पनिया भेजय वाला हैं”। जब अहाब एलिय्याह का देखिस तो कहिस “हे इस्राएल का दु:ख दिये वाला”। बकिल एलिय्याह कहिन, “तू दु:ख कै कारण हो! काहेकि तू यहोवा परमेश्वर का छोड़ कय बाल का पूजा करत हो। जाव इस्राएल कै सब लोगन का कर्मेल पर्वत लगे लै कय आवो”।{{https://api.unfoldingword.org/obs/jpg/1/en/360px/obs-en-19-06.jpg?direct&}}

इस्राएल कै सब लोग अऊर बाल कै 450 पुजारी कर्मेल पर्वत पर पहुँचिन। एलिय्याह लोगन से कहिन, “केतना दिन तक तोहरे सब आपन मना का परिवर्तन करत रहबो। यदि यहोवा परमेश्वर है तो तू उनकय सेवा करव। यदि बाल परमेश्वर है तो बाल कै सेवा करव”।

{{https://api.unfoldingword.org/obs/jpg/1/en/360px/obs-en-19-07.jpg?direct&}}

एलिय्याह बाल कै पुजारी से कहिन, “बैल का मार कय बलि का तैयार कइ कय धरव बकिल वमा आगिया न बारो। हम भी वैसन करब। जवन परमेश्वर अगिया बलि मा बारिहैं उहै सच्चा परमेश्वर होई”। बाल कै पुजारी सब वैसय किहिन।{{https://api.unfoldingword.org/obs/jpg/1/en/360px/obs-en-19-08.jpg?direct&}}

बाल कै पुजारी सब दिन भर प्रार्थना करय लागे औ चिल्लाय चिल्लाय कै कहय लागे, “हे बाल हम लोग हिआँ हैन”। यहाँ तक वे लोग आपने आप का चक्कु से काटय लागे। बकिल कौनो उत्तर नाहीं मिला।{{https://api.unfoldingword.org/obs/jpg/1/en/360px/obs-en-19-09.jpg?direct&}}

दिना कय आखिर मा एलिय्याह भी बलि तैयार किहिन अऊर लोगन का कहिन 12 मटकी पानी बलि कै ऊपरा डालो ताकि बली, लकड़ी अऊर जमिनिया ओद होय जाय।{{https://api.unfoldingword.org/obs/jpg/1/en/360px/obs-en-19-10.jpg?direct&}}

तब एलिय्याह प्रार्थना किहिन, “हे अब्राहम, इसहाक अऊर याकूब कै यहोवा परमेश्वर आज इस्राएल लोगन का देखाए दिओ कि तू ही सच्चा परमेश्वर होव अऊर हम तोहार दास हयन”।{{https://api.unfoldingword.org/obs/jpg/1/en/360px/obs-en-19-11.jpg?direct&}}

जुरतय आकाश से आगिया गिर कय वेदी कै ऊपर लकड़ी, पाथर, पनिया, जमिनिया, गोश अऊर वेदी का बार दिहिन। लोग देख कय जमीन पर गिर कय चिल्लाय लागे, “यहोवा ही परमेश्वर होय! यहोवा ही परमेश्वर होय!”{{https://api.unfoldingword.org/obs/jpg/1/en/360px/obs-en-19-12.jpg?direct&}}

एलिय्याह लोगन से कहिन बाल कै कवनो पुजारिन का ना छोड़व। तब लोग सबका पकर कय मार दिहिन।{{https://api.unfoldingword.org/obs/jpg/1/en/360px/obs-en-19-13.jpg?direct&}}

वकरे बाद एलिय्याह अहाब से कहिन, “हाली से नगर का वापस जाव काहेकि पनिया बरसय वाला है”। जुरतय आकाश मा बादर छाय गवा अऊर पनिया बरसय लाग। परमेश्वर प्रमाण कय दिहिन कि वही यहोवा परमेश्वर है।{{https://api.unfoldingword.org/obs/jpg/1/en/360px/obs-en-19-14.jpg?direct&}}

एलिय्याह कै बाद मा परमेश्वर एलीशा का नबी कै रूप मा चुनिन। परमेश्वर एलीशा कै व्दारा बहुतय आश्चर्य काम किहिन। वमा से यक है, नामान चंगा होय गवा जवन कि दुशमन राज्य कै सेनापति रहय, वका कुष्ठ रोग भवा रहय। जब नामान एलीशा कै बारे मा सुनिस तो ऊ वकरे लगे आवा। एलीशा वका यर्दन नदी मा सात बार डुबकी लगावेक का कहिन।{{https://api.unfoldingword.org/obs/jpg/1/en/360px/obs-en-19-15.jpg?direct&}}

नामान ई बात सुनिस तो बहुत गुस्साय गवा। बकिल मन बदल कय ऊ जाय कय यर्दन नदिया मा सात बार डुबकी लगाइस। तो ऊ सम्पूर्ण रूप से ठिकाय गवा। परमेश्वर वका चंगा किहिन।{{https://api.unfoldingword.org/obs/jpg/1/en/360px/obs-en-19-16.jpg?direct&}}

परमेश्वर ऐसन बहुतय नबियन का भेज कय इस्राएल लोगन का कहिन कि “पाप न करव, दुसरे देवता अऊर मूर्ति का पूजा करय बन्द कय दियो अऊर न्याय कै साथ दुसरे कै प्रति दया देखाव। नबी लोग चेतावनी दिये लागे कि बुरा काम न करव, परमेश्वर कै बात मानव। यदि ऐसन न करबो तो परमेश्वर तोहरे लोगन का न्याय करिहैं औ दण्ड देइहैं।{{https://api.unfoldingword.org/obs/jpg/1/en/360px/obs-en-19-17.jpg?direct&}}

फिर भी लोग परमेश्वर कै बात नाहीं मानिन अऊर नबियन का बहुतय सताइन औ मार भी डारिन। वमा से यक बार यिर्मयाह नबी का लोग यक सूखा कुआँ मा मरय खातिर डार दिहिन। ऊ कनिया मा घूसय जात रहय। तब राजा दया कइ कय मरेक से पहले वका बाहार निकार दिहिन।{{https://api.unfoldingword.org/obs/jpg/1/en/360px/obs-en-19-18.jpg?direct&}}

लोग नबियन का घिना करत रहय। फिर भी वे सब परमेश्वर कै चेतावनी लोगन का बतावत रहय कि यदि ऊ सब पश्चाताप कइ कय परमेश्वर कै लगे नाहीं आईहै तो परमेश्वर उन्हे नाश करिहैं। वे लोग परमेश्वर कै प्रतिज्ञा का भी याद दिलावत रहय कि परमेश्वर कै ओर से यक मसीहा जगत मा आवे वाला है।

<code>
           बाइबल कै यक कहानी : 1 राजाओं 16-18; 2 राजाओं 5; यिर्मयाह 38
</code>
