====== **41- परमेश्वर यीशु का मुरदन मा से जियाइन**  ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

यीशु का क्रूस मा चढ़ावे कय बाद अविश्वासी यहूदी नेतन पिलातुस से कहिन, “ऊ झूठा यीशु बोलिस रहय कि ऊ तीन दिन कै बदिया मा मृतक मा से जी उठी। केहू का वकरे कब्र कै रखावाली करय का चाही, नाहीं तो वकर चेलन वका चोराय के लै जइहैं औ कहिहैं कि ऊ मृतक मा से जी उठा है”।{{https://api.unfoldingword.org/obs/jpg/1/en/360px/obs-en-41-02.jpg?direct&}}

पिलातुस कहिन, “कुछ सैनिक लै कय वकरे कब्र का रखावाली कराव”। वें सब जाय कय वकरे कब्र कै व्दार मा पाथर धय कय वकरे ऊपरा मोहर लगाय दिहिन अऊर कुछ सैनिक का रखावाली करय खातिर रख दिहिन ताकि कौनो वकरे शरीर का चोराय नाहीं सकत है।{{https://api.unfoldingword.org/obs/jpg/1/en/360px/obs-en-41-03.jpg?direct&}}

जवने दिना यीशु का कब्र मा रखिन रहय वकरे बाद वाला दिन विश्राम दिन रहय। लोग ऊहै दिन कब्र मा नाहीं जात है तो विश्राम दिन कै बाद वाले दिन कै सुबेरे कुछ मेहरारु यीशु कै खातिर सुगन्धित वस्तु लै कय वकरे कब्र कै लगे गयें।{{https://api.unfoldingword.org/obs/jpg/1/en/360px/obs-en-41-04.jpg?direct&}}

अचानक कब्र कै लगे भुचाल भवा। सैनिक लोग उज्जर यक स्‍वर्गदूत का कब्र कै समनवा देखिन। उहै स्वर्गदूत पाथर का हटाय कय वकरे ऊपरा बैठ गवा। जवन सब कब्र का रखवाली करत रहय, वें सब डर कय मारे जमीन मा मृतक जैसन गिर परे रहय।{{https://api.unfoldingword.org/obs/jpg/1/en/360px/obs-en-41-05.jpg?direct&}}

जब मेहरारु सब उहाँ पर पहुँचीन तो स्वर्गदूत उनका सबका कहिन, “डेराव ना। यीशु ईहाँ नाहीं है ऊ जैसन कहिन रहय वैसन ऊ मृतकों मा से जी उठिन है। जावो कब्र मा देख लियो”। ऊ मेहरारु सब कब्र मा हल कय देखिन तो उनकय शरीर हुँआ पर नाहीं रहा।{{https://api.unfoldingword.org/obs/jpg/1/en/360px/obs-en-41-06.jpg?direct&}}

वकरे बाद स्वर्गदूत मेहरारू सबका कहिन, “जावो चेलन का बतावो, ‘यीशु मृतकों मा से जी उठिन है अऊर ऊ तोहरे आगे-आगे गलील का जात है’”।{{https://api.unfoldingword.org/obs/jpg/1/en/360px/obs-en-41-07.jpg?direct&}}

मेहरारू लोग बहुत भय अऊर आनन्द कय साथ गइन। खुश खबरी बतावे खातिर चेलन कै लगे दौरी गइन।{{https://api.unfoldingword.org/obs/jpg/1/en/360px/obs-en-41-08.jpg?direct&}}

जब बीच रास्तवा मा रहीं, यीशु उनका सबका दर्शन दिहिन। तब ऊ सब उन्है प्रणाम किहिन। यीशु कहिन, “न डेराव। जाव हमरे चेलन का गलील का जाय खातिर कहो। ऊ सब हम्मै वहीं देखिहैं”।

बाइबल कै यक कहानी : मत्ती 27:62-28:15; मरकुस 16:1-11; लुका 24:1-12; यूहन्ना 20:1-18
