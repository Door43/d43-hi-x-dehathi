====== **45- फिलिप्पुस अऊर कूश देश कै अधिकारी**  ======

{{https://api.unfoldingword.org/obs/jpg/1/en/360px/obs-en-45-01.jpg?direct&}}

पहिला कलीसिया मा स्तिफनुस नाम कय यक अगुवा रहय। ऊ यक सम्मानित मनई रहय अऊर पवित्र आत्मा औ ज्ञान से पुर्ण रहय। स्तिफनुस कै व्दारा बहुत आश्चर्य काम भवा रहय जेकरे व्दारा बहुत लोग यीशु पर विश्वास किहिन।{{https://api.unfoldingword.org/obs/jpg/1/en/360px/obs-en-45-02.jpg?direct&}}

यक दिन जब स्तिफनुस यीशु कै बारे मा बतावत रहय। कुछ यहूदी लोग जवन यीशु का विश्वास नाहीं करत रहय स्तिफुनुस कै साथ मा वाद-विवाद करय लागे। वे सब बहुत गुस्साय कय स्तिफनुस कै बारे मा धार्मिक नेतन से झुठ बोल कय कहिन, “ऊ मूसा अऊर परमेश्वर कै बारे मा बुरा कहत हम सुनेन है!” यही लिए धार्मिक नेता लोग स्तिफनुस का पकड़ कय महायाजक अऊर यहूदी नेतन कै लगे लै आये, जहाँ पर स्तिफनुस कै विरुध्द बहुत लोग झूठी गवाही दिहिन।{{https://api.unfoldingword.org/obs/jpg/1/en/360px/obs-en-45-03.jpg?direct&}}

महायाजक स्तिफनुस से पूछिस, “काव ई सही है?” स्तिफनुस उन सबका याद दिलाइस कि अब्राहम कै समय से लैकय यीशु मसीहा कै समय तक परमेश्वर कैसे बड़ा बड़ा काम किहिन रहय बकिल लोग परमेश्वर कै आज्ञा का नाहीं मानत रहय। वकरे बाद ऊ कहिस, “तू सब विरोधी अऊर कठोर हयो, हर समय मा तोहरे सब पवित्रात्मा कै कार्य का विरोध करत हयो जैसे तोहार पूर्वज परमेश्वर का त्याग देत रहय औ नवियन का मार डारत रहय। बकिल तोहरे सब वहूँ से भी नीच काम किहो! तोहरे सब मसीहा का मार डारेव!”{{https://api.unfoldingword.org/obs/jpg/1/en/360px/obs-en-45-04.jpg?direct&}}

धार्मिक नेतन ई बात का सुन कय गुस्साय कय आपन आपन कान बन्द कय दिहिन। स्तिफनुस का नगर कै बाहर घसीट कय लै गयें अऊर पाथराव कइ कय मार डारिन।{{https://api.unfoldingword.org/obs/jpg/1/en/360px/obs-en-45-05.jpg?direct&}}

स्तिफनुस मरत समय मा चिल्लाय कय कहिन, “हे प्रभु यीशु हमरे आत्मा का ग्रहण करव”। ऊ घुटनों मा आय कय कहय लाग, “हे प्रभु इन्हे सबकय पाप का छमा किहो”। इतना कहिकय ऊ प्राण छोड़ दिहिन।

{{https://api.unfoldingword.org/obs/jpg/1/en/360px/obs-en-45-06.jpg?direct&}}

शाऊल नाम कय यक जवान स्तिफनुस का मारय खातिर राजी रहय अऊर पाथर बाहावे वाले लोगन कै कपड़ा का रखावत रहय। ऊहै समय यरुशलेम मा यीशु कै पीछे चलय वालेन का ताड़ना किया गवा। यही खातिर विश्वासी सब तितर वितर होय गयें। फिर भी वे सब जहाँ गये हुआँ यीशु कै बारे मा बतावे लागे।{{https://api.unfoldingword.org/obs/jpg/1/en/360px/obs-en-45-07.jpg?direct&}}

यीशु कै यक चेला फिलिप्पुस यरुशलेम मा ताड़ना कै समय सामरिया चला गवा रहय। ऊ हुआँ पर यीशु कै विषय मा प्रचार किहिस तो बहुत लोग उध्दार पाइन। यक दिन परमेश्वर कै यक दूत फिलिप्पुस से कहिन, “रेगिस्तान कै रास्ते मा जावो”। जब ऊ जात रहय तो ऊ देखिस, कूश देश कै यक अधिकारी रथ मा बैइठ कय जात है। पवित्रात्मा वनसे कहिन, “जाव वनसे बात करव”।

{{https://api.unfoldingword.org/obs/jpg/1/en/360px/obs-en-45-08.jpg?direct&}}

फिलिप्पुस सुनिन कि ऊ मनइ यशायाह नवी जवन लिखिन रहय वका पढ़त है। ऊ पढ़त रहा, “जैसे भेंड़ का मारय खातिर लै जात है वैसे वन्हे लै गये। जैसे भेंड़ चुप रहत है, वैसे ऊ भी यक बात नाहीं बोलिन। वे लोग वकरे साथ मा बुरा वरताप कइ कय मार डारिन”।{{https://api.unfoldingword.org/obs/jpg/1/en/360px/obs-en-45-09.jpg?direct&}}

फिलिप्पुस पुछिन, “जवन तू पढ़त हयो काव समझ पावत हयो”। ऊ उत्तर दिहिस, “नाहीं, जब तक केव हम्मै समझाई नाहीं; हम नाहीं समझ पाइब। आवो तू हमरे लगा बैठ कय बतावो। ईहाँ यशायाह अपने बारे मा लिखिन रहय या किसी दुसरे कै बारे मा?”{{https://api.unfoldingword.org/obs/jpg/1/en/360px/obs-en-45-10.jpg?direct&}}

फिलिप्पुस उत्तर दिहिन, “यशायाह यीशु मसीहा कै बारे मा लिखिन रहय। फिलिप्पुस वचन से दुसरे-दुसरे भाग से कहि कय यीशु कै बारे मा  सु-समाचार बताइन।{{https://api.unfoldingword.org/obs/jpg/1/en/360px/obs-en-45-11.jpg?direct&}}

वे दोनों बात करत करत जात समय मा कूश देश कै अधिकारी रास्ते मा कुछ पानी देख कय कहिस, “देखव ईहाँ पानी है! का हम बपतिस्मा लै सकित है?” अऊर ऊ अपने रथ का रोक दिहिस।

{{https://api.unfoldingword.org/obs/jpg/1/en/360px/obs-en-45-12.jpg?direct&}}

वे दोनों पानी मा उतरे तब फिलिप्पुस उन्हे बपतिस्मा दिहिन। पानी से बाहर आवे कय बाद अचानक पवित्र आत्मा फिलिप्पुस का अलग जगह मा लै गवा जहाँ ऊ यीशु कै बारे मा प्रचार करय लागे।

{{https://api.unfoldingword.org/obs/jpg/1/en/360px/obs-en-45-13.jpg?direct&}}

कूश देश कै अधिकारी यीशु का जान कय खुश होय कय अपने घरे चला गवा।

बाइबल कै यक कहानी : प्रेरितों कै काम 6:8-8:5;8:26-40
