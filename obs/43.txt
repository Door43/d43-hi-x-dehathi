====== 43. कलीसिया कै शुरुवात ======

{{https://api.unfoldingword.org/obs/jpg/1/en/360px/obs-en-43-01.jpg?direct&}}

यीशु कै स्वर्गरोहण कय बाद जैसन उन्हैं यीशु बोलिन रहय वैसे चेलन लोग यरुशलेम मा रुकिन। विश्वासी लोग इक्कट्ठा होय कय लगातार प्रार्थना करय लागे।{{https://api.unfoldingword.org/obs/jpg/1/en/360px/obs-en-43-02.jpg?direct&}}

फसह कै पर्व के 50 दिन कै बाद हर साल यहूदी लोग पिन्तेकुस्त दिन मनावत है। कटनी कै समय मा पिन्तेकुस्त दिन मनावा जात है। जगत कै हर जगह से यहूदी लोग पिन्तेकुस्त दिन मनावे खातिर यरुशलेम मा इक्कटठा होत हैं। ई साल जब यीशु स्वर्ग मा चले गये, वकर यक हफ्ता कै बाद पिन्तेकुस्त कै दिन आवा। {{https://api.unfoldingword.org/obs/jpg/1/en/360px/obs-en-43-03.jpg?direct&}}

जब विश्वासी इक्कट्ठा होय कय प्रार्थना करत रहें। उहाँ अचानक तुफान जैसन यक आवाज भवा अऊर आग जैसन पवित्र आत्मा उनकय सबकय मुड़वा कै ऊपर उतरा तो वे सब पवित्र आत्मा से भर गयें अऊर अलग-अलग भाषा बोलय लागे।{{https://api.unfoldingword.org/obs/jpg/1/en/360px/obs-en-43-04.jpg?direct&}}

ई आवाज का सुनकय बहुत अन्य लोगन देखय खातिर पहुँच गयें। ऊहै लोग जब आपन आपन भाषा मा परमेश्वर कै किये काम का विश्वासीयों से सुनिन तो आश्चर्य होय गयें।{{https://api.unfoldingword.org/obs/jpg/1/en/360px/obs-en-43-05.jpg?direct&}}

कुछ लोग ऐसा बताइन, “इ सब मनइ सराब कै नशे मा है”। बकिल पतरस खड़ा होय कय कहिस, “हमार बात का सुन लिओ! इ मनइ सब सराब नाहीं पीन है! बकिल योएल भविष्यव्दक्त्ता कै व्दारा जवन लिखा है, जेमा परमेश्वर कहत है, “अन्तिम दिनो मा हम आपन आत्मा का उण्डेल देबय”। ऊहै भविष्यवाणी पूरा होत है।{{https://api.unfoldingword.org/obs/jpg/1/en/360px/obs-en-43-06.jpg?direct&}}

“हे इस्रायल कै मनइ यीशु भी यक मनइ रहय, जे परमेश्वर कै शक्ति कै व्दारा बहुत सारा आश्चर्य काम किहिन औ चिन्ह दिखाइन। तोहरे सब वका देखेव औ जानत हयो। फिर भी तोहरे सब उनका क्रूस पर चढाय दियो”। ​

{{https://api.unfoldingword.org/obs/jpg/1/en/360px/obs-en-43-07.jpg?direct&}}

“तौभी यीशु मर गयें परमेश्वर उन्हें मरे हुयें मा से जिलाइन। इ भविष्यवाणी जवन कहा गवा रहय, ‘तू अपने पवित्र जन का कब्र मा नाहीं सड़े देबो’ ऊहै भविष्यवाणी सफल भवा। हम सब वही के गवाह है कि यीशु मसीह जी उठिन है”।{{https://api.unfoldingword.org/obs/jpg/1/en/360px/obs-en-43-08.jpg?direct&}}

“अभी यीशु महिमा मा आय कय पिता परमेश्वर की दाहिने तरफ है। अऊर वे जैसन प्रतिज्ञा किहिन रहय वैसन आपन पवित्र आत्मा का भेजिन है। अभी जवन तोहरे सब देखत हो अऊर सुनत हो ऊ पवित्र आत्मा उतरे के कारण से भवा है”।{{https://api.unfoldingword.org/obs/jpg/1/en/360px/obs-en-43-09.jpg?direct&}}

“तोहरे सब यीशु का क्रूस पर चढाय दिहो है। बकिल परमेश्वर उन्हे प्रभु अऊर मसीहा बनाइन है”।{{https://api.unfoldingword.org/obs/jpg/1/en/360px/obs-en-43-10.jpg?direct&}}

जे सब पतरस कै बात सुनिन, उन सब कय हृदय छिद गवा अऊर वे सब पतरस औ चेलन का पूछय लागे “हे भाई हम्मै काव करय का चाहीं?”{{https://api.unfoldingword.org/obs/jpg/1/en/360px/obs-en-43-11.jpg?direct&}}

पतरस उत्तर दिहिन, “तू सब पश्चाताप कइ कय यीशु कै नाम मा बपतिस्मा लियो ताकि परमेश्वर तोहरे पाप का छमा करिहैं अऊर पवित्र आत्मा का दान देइहैं”।{{https://api.unfoldingword.org/obs/jpg/1/en/360px/obs-en-43-12.jpg?direct&}}

ऊहै दिन तीन हजार मनइ विश्वास कइ कय बपतिस्मा लै कय यीशु कै चेले बने अऊर यरूशलेम कलीसिया मा जूड़ गयें।{{https://api.unfoldingword.org/obs/jpg/1/en/360px/obs-en-43-13.jpg?direct&}}

ऊहै चेलन सब प्रेरितों कै शिक्षा सुन कय शिक्षा पावें लागे। अऊर यक संगति मा रह कय, यक साथ रोटी खाइन अऊर यक दुसरे कै लिये प्रार्थना करय लागे। वे लोग प्रभु कै प्रशंसा कइ कय आनन्द किहिन अऊर अपनी सम्पत्ति का आपस मा बाँटिन। रोज बहुत लोग विश्वासी होय कय उनकय साथ जुड़य लागे।

बाइबल कै यक कहानी : प्रेरितों कै काम 2
