====== 21. मसीहा कै विषय मा परमेश्वर कै प्रतिज्ञा ======

{{https://api.unfoldingword.org/obs/jpg/1/en/360px/obs-en-21-01.jpg?direct&}}

मसीहा का भेजय का प्रतिज्ञा परमेश्वर शुरुवै से किहिन रहय। पहिले आदम अऊर हव्वा से परमेश्वर ई प्रतिज्ञा किहिन रहय कि हव्वा कै वशं साँप कै मूड़ का कूँच देइहैं। जवन साँप हव्वा का बहकाइस रहय ऊ शैतान रहय। ऊ प्रतिज्ञा कै अर्थ है मसीहा शैतान का पूरी तरह से हराई। {{https://api.unfoldingword.org/obs/jpg/1/en/360px/obs-en-21-02.jpg?direct&}}

परमेश्वर अब्राहम से प्रतिज्ञा किहिन रहय कि तोहार व्दारा सारे जगत कय लोग आशीष पइहैं। यह प्रतिज्ञा भविष्य मा जब मसीहा आई तब पूर होय जाई। वही इका सम्भव बनाइहैं कि सारा जगत वनके व्दारा उध्दार पायी।{{https://api.unfoldingword.org/obs/jpg/1/en/360px/obs-en-21-03.jpg?direct&}}

परमेश्वर मूसा से प्रतिज्ञा किहिन रहय कि भविष्य मा हम तोहरे जैसन अऊर यक नबी का भेजब। मसीहा कै आवे का ई अऊर यक प्रतिज्ञा रहय।{{https://api.unfoldingword.org/obs/jpg/1/en/360px/obs-en-21-04.jpg?direct&}}

परमेश्वर दाऊद राजा से प्रतिज्ञा किहिन रहय कि तोहरे वंश से यकराजा आई जे परमेश्वर कै लोगन कै ऊपर हमेशा राज्य करी। वकर अर्थ है कि मसीहा दाऊद कै वंश से होई।{{https://api.unfoldingword.org/obs/jpg/1/en/360px/obs-en-21-05.jpg?direct&}}

यिर्मयाह नबी से परमेश्वर प्रतिज्ञा किहिन रहय कि यक नया वाचा देइहैं बकिल ऊ तरह नाहीं जिस तरह सीनै पर्वत मा इस्राएल लोगन कै साथ मा वाचा बान्धिन रहय । नया वाचा मा परमेश्वर आपन नियम का लोगन कै ह्रदय मा लिखिहैं ताकि लोग परमेश्वर का व्यक्तिगत रुप मा जानिहैं अऊर परमेश्वर उनकय सबकय पाप छमा करिहैं। मसीहा ही ऊ नया वाचा का शुरु करिहैं ।{{https://api.unfoldingword.org/obs/jpg/1/en/360px/obs-en-21-06.jpg?direct&}}

परमेश्वर कै नबी लोग भी कहिन रहय कि ऊहै मसीहा यक नबी, यक याजक अऊर यक राजा होई। नबी ऊ हुये; जवन परमेश्वर से वचन सुनत है अऊर परमेश्वर कै वचन का लोगन से बतावत है । मसीहा कै भेजय कै बारे मा जवन प्रतिज्ञा परमेश्वर किहिन रहय ऊ मसीहा यक सिध्द नबी होई ।{{https://api.unfoldingword.org/obs/jpg/1/en/360px/obs-en-21-07.jpg?direct&}}

इस्राएल कै याजक लोग परमेश्वर कै समनवा लोगन कै वलंग से उनकय पाप कै दण्ड कै बदले मा बलि चढावत रहय अऊर उनकय लिए प्रार्थना करत रहय। मसीहा सिध्द महायाजक होई जवन सिध्द बलि कै रुप मा परमेश्वर कै सामने अपने आपका चढाई ।{{https://api.unfoldingword.org/obs/jpg/1/en/360px/obs-en-21-08.jpg?direct&}}

राजा का अर्थ ई हुये ऊ यक राज्य कै ऊपर राज करत है अऊर लोगन का न्याय करत है। मसीहा यक सिध्द राजा होई जे उनकय पूर्वज दाऊद कै गद्दी पर बैठी । ऊ पूरा जगत मा हमेशा खातिर ईमानदारी से न्याय करी अऊर ठीक फैसला लेई। {{https://api.unfoldingword.org/obs/jpg/1/en/360px/obs-en-21-09.jpg?direct&}}

परमेश्वर कै नबी लोग मसीहा कै बारे मा बहुत कुछ कहिन रहय। मलाकी नबी कहिन रहय की मसीहा कै आवेक से पहले अऊर यक महान नबी आइहैं। यशायाह नबी कहिन रहय कि मसीहा यक कुँवारी कै गर्भ से पैदा होई। मीका नबी कहिन रहय कि मसीहा बैतलहम नगर मा पैदा होई।{{https://api.unfoldingword.org/obs/jpg/1/en/360px/obs-en-21-10.jpg?direct&}}

यशायाह नबी कहिन रहय कि मसीहा गलील मा रहिहैं, टूटे दिल वाले लोगन का शान्ति देइहैं अऊर कैदियन का छुटकारा कै शंदेस देइहैं अऊर उध्दार करिहैं। ऊ ई भी कहिन रहय कि मसीहा बीमारन का ठीक करिहैं, जवन देख नाईं पावत है देखीहैं, जवन सुन नाईं पावत है सुनीहैं, जवन बोल नाईं पावत है बोलीहैं अऊर जवन चल नाईं पावत है चलीहैं ।{{https://api.unfoldingword.org/obs/jpg/1/en/360px/obs-en-21-11.jpg?direct&}}

यशायाह नबी ई भी कहिन रहय कि लोग मसीहा से बिना कौनो कारण कै घृणा करिहैं अऊर त्याग देइहैं। नबी लोग कहिन रहय कि जवन लोग मसीहा का मारिहैं वें सब वकरे कपड़ा कै खातिर गोटी डारिहैं। अऊर वकर यक चेला वका इनकार करी। जकरयाह नबी कहिन रहय कि यक चेला तीस चांदी कै रूपया मा वका पकड़वाइ।{{https://api.unfoldingword.org/obs/jpg/1/en/360px/obs-en-21-12.jpg?direct&}}

नवियन मसीहा कैसे मौत मरिहैं वकर बारे मा भी बताइन रहय। यशायाह भविष्यवाणी किहिन रहय कि वकरे मुँह पर थूकिहैं, ठट्ठा करीहैं औ वका मारिहैं। ऊ कौनो गलती नाहिं किहिन तौभी बहुतय कष्ट सहिके मर जैहैं।{{https://api.unfoldingword.org/obs/jpg/1/en/360px/obs-en-21-13.jpg?direct&}}

नबी लोग ई भी कहिन रहय कि ऊ मसीहा सिध्द होई अऊर वकरे अन्दर कौनो पाप नाहीं रही । ऊ लोगन कै पाप कै दण्ड का अपने ऊपर लैकय मर जैहैं। वकरे मरे से परमेश्वर अऊर लोगन कै बीचवा मा शांति होई। परमेश्वर कि इच्छा इहे है कि मसीहा कुचला जाएँ।{{https://api.unfoldingword.org/obs/jpg/1/en/360px/obs-en-21-14.jpg?direct&}}

नबी लोग ई कहिन रहय कि मसीहा मरी अऊर मौत से परमेश्वर वका जियाई। मसीहा कै मरय अऊर जी उठय कय जरिये पापियन कै उध्दार करय खातिर जवन योजना परमेश्वर बनाइन रहय ऊ सफल होई अऊर नया वाचा शुरु होई।{{https://api.unfoldingword.org/obs/jpg/1/en/360px/obs-en-21-15.jpg?direct&}}

परमेश्वर मसीहा कै बारे मा बहुत सारा विषय नवियन का प्रकाशित किहिन रहय। बकिल उन नवियन कै समय मा मसीहा नाहीं आवा। आखरी भबिष्यवाणी कै 400 सौ साल से ज्यादा साल कय बाद परमेश्वर आपन सही समय मा मसीहा का ई दुनिया मा भेजिन ।

बाइबल कै यक कहानी : उत्पत्ति 3:15;12:1-3; व्यवस्थाविवरण 18:15; 2 शमूएल 7; यिर्मयाह 31; यशायाह 59:16; 7:14; 9:1-7; 35:3-5; 61; 53; 50:6; दानिय्येल 7; मलाकी 4:5; मीका 5:2; भजन संहिता 22:18; 35:19; 69:4; 41:9; 16:10-11; जकर्याह 11:12-13
