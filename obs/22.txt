====== 22**.** यूहन्ना कै जनम                  ======

{{https://api.unfoldingword.org/obs/jpg/1/en/360px/obs-en-22-01.jpg?direct&}}

अतीत मा परमेश्वर मनइयन से आपने स्वर्गदूत अऊर नवियन कै जरिये बात करत रहय। बकिल 400 साल बीत गवा रहय जब परमेश्वर वें लोगन से बात नाहीं किहिन रहय। अचानक यक स्वर्गदूत जकरयाह नामक यक बूढ़ याजक कै लगे परमेश्वर कै संदेस लै कय आवा। जकरयाह अऊर वकर मेहरारु इलीशिबा धार्मिक रहय बकिल उनकय कौनो बच्चे नाहीं रहय।{{https://api.unfoldingword.org/obs/jpg/1/en/360px/obs-en-22-02.jpg?direct&}}

स्वर्गदूत जकरयाह का कहिन “तोहार मेहरारु यक बेटवा जनम देई अऊर वकर नाम यूहन्ना धरेव। ऊ पवित्र आत्मा से पूर्ण होय कय मसीहा कै खातिर आपने लोगन का तैयार करी”। जकरयाह बोलिन “हमरे मेहरारु औ हम बहुत बूढ़ाय गयन तो ई कैसे होई”? {{https://api.unfoldingword.org/obs/jpg/1/en/360px/obs-en-22-03.jpg?direct&}}

स्वर्गदूत जकरयाह का कहिन “परमेश्वर हमय ई शुभसमाचार देय खातिर तोहरे लगे भेजिन रहय बकिल तू विश्वास नाहीं किहौ। यहि लिए बच्चा पैदा भय तक तू गूँगा रहबो”। तुरन्त ही ऊ नाहीं बोल पाइस। वकरे बाद जकरयाह घर आवा। कुछ दिन कै बाद वकर मलकिन गर्भवती होय गईं।{{https://api.unfoldingword.org/obs/jpg/1/en/360px/obs-en-22-04.jpg?direct&}}

इलीशिबा गरभ कै छठवे महीना मा रही तब ऊहै दूत इलीशिबा कै पटिदार मरियम कै लगे आवा। ऊ इक कुँवारी रहय अऊर यूसुफ कै साथ वकर मंगनी भवा रहय। दूत वनसे कहिन, “तू गर्भवती होय कय यक बेटवा का जनम देबो वकर नाम यीशु धरेव। ऊ सर्वशक्तिमान परमेश्वर कै बेटवा होई अऊर सारा जगत कै ऊपर हमेशा कै लिए राज्य करी”।   {{https://api.unfoldingword.org/obs/jpg/1/en/360px/obs-en-22-05.jpg?direct&}}

मरियम उत्तर दिहिन, “ई कैसय होय सकत है? हम तो कुँवारी हन”। दूत कहिन “पवित्र आत्मा तोहरे ऊपरा आई अऊर वकरे शक्ति कै व्दारा तू गर्भवती होबो। ऊ बच्चा पवित्र अऊर परमेश्वर कै बेटवा होई। मरियम विश्वास किहिन अऊर स्वर्गदूत कै बात मान लिहिन।{{https://api.unfoldingword.org/obs/jpg/1/en/360px/obs-en-22-06.jpg?direct&}}

मरियम दूत से सुनय कय बाद इलीशिबा से मिलय गईं। जब इलीशिबा मरियम कै आवाज सुनिस तो वकरे गरभ मा लड़का उछल परा। दोनों जने परमेश्वर क किये काम से खुशी होय गईन। तीन महीना कय बाद मा मरियम घर वापस आय गईन।{{https://api.unfoldingword.org/obs/jpg/1/en/360px/obs-en-22-07.jpg?direct&}}

इलीशिबा बच्चा पैदा करय कै बाद जकरयाह औ इलीशिबा वकरे नाम यूहन्ना रखिन जैसै दूत कहिन रहय। वकरे बाद परमेश्वर जकरयाह कै मुहाँ का खोल दिहिन तो ऊ बोलय लाग। अऊर परमेश्वर कय स्तुति करय लाग काहेकि परमेश्वर आपने लोगन का याद किहिन! ई हमार बेटवा ऊ महान परमेश्वर कै नबी बनी जवन लोगन का बताई कि उनकय पाप कैसे छमा होई।

बाइबल कै यक कहानी : लूका 1
