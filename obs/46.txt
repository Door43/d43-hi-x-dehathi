====== **46- पौलुस मसीही बन गवा **  ======

{{https://api.unfoldingword.org/obs/jpg/1/en/360px/obs-en-46-01.jpg?direct&}}

स्तिफनुस कै मारय कय समय मा शाऊल नाम का जवान आदमी जवन कपड़ा का रखवाली करत रहय, ऊ यीशु पर विश्वास नाहीं करत रहय अऊर विश्वासियन का ताड़ना करत रहय। ऊ यरुशलेम मा घर-घर जाय कय लोगन का बन्दी बनाय कय बन्दीगृह मा डालत रहय। दमिश्क नगर मा जाय कय मसीही लोगन का बन्दी बनाय कय यरुशलेम मा लावे खातिर महायाजक शाऊल का अनुमति पत्र दिहिन।{{https://api.unfoldingword.org/obs/jpg/1/en/360px/obs-en-46-02.jpg?direct&}}

शाऊल जब जात रहय तब रास्ते मा स्वर्ग से यक ज्योति वकर चारो ओर चमका तो ऊ गिर गवा। वका ई सुनाई परा, “हे शाऊल! हे शाऊल! तू हम्मै काहे सतावत हयो?” शाऊल पूछिस,“हे प्रभु, तू के होव?” तब यीशु उत्तर दिहिन, “हम यीशु हैन। जेका तू सतावत हयो!”{{https://api.unfoldingword.org/obs/jpg/1/en/360px/obs-en-46-03.jpg?direct&}}

जब शाऊल उठा तो कुछ नाहीं देख पावत रहय। वकरे दोस्तन वका दमिश्क का पहुँचाय दिहिन। ऊ तीन दिन तक कुछ न खाइस न पीस।{{https://api.unfoldingword.org/obs/jpg/1/en/360px/obs-en-46-04.jpg?direct&}}

वही पर हनन्याह नाम कय यक चेला से परमेश्वर कहिन, “शाऊल कै लगे जावो अऊर वकरे सर कै ऊपरा हाथ धय कय प्रार्थना करव ताकि ऊ फिर से देख सकय”। हनन्याह कहिस, “हे प्रभु वकरे बारे मा हम सुनेन है कि ऊ विश्वासियन का सतावत है”। परमेश्वर उत्तर दिहिन, “जावो! हम वका चुनेन है। ऊ यहूदी अऊर अन्य जाति लोगन का सुसमाचार सुनाई अऊर हमरे नाम कै खातिर वका सतावा जाई”।{{https://api.unfoldingword.org/obs/jpg/1/en/360px/obs-en-46-05.jpg?direct&}}

हनन्याह जाय कय शाऊल कै ऊपरा हाथ रख कय कहिन, “जवन यीशु तुहें दर्शन दिहिन है वनही हम्मै भेजिन ताकि तू देख सको अऊर पवित्र आत्मा से भर पूर होय सको”। तुरन्त हि ऊ देखय लाग अऊर हनन्याह उन्हे बपतिस्मा दिहिन। तब जाय कय ऊ खाना खाइन अऊर शक्ति पाइन।{{https://api.unfoldingword.org/obs/jpg/1/en/360px/obs-en-46-06.jpg?direct&}}

ऊहै समय कय बाद से शाऊल दमिश्क कै यहूदी लोगन का बतावे लाग, “यीशु ही परमेश्वर कै पुत्र अऊर मसीह है”। सब लोग आश्चर्य होय लागे कि जवन मनई विश्वासियन का मारय आय रहा, ऊ मनइ यीशु पर विश्वास करय लाग।{{https://api.unfoldingword.org/obs/jpg/1/en/360px/obs-en-46-07.jpg?direct&}}

बहुत दिन कै बाद, यहूदी लोग शाऊल का मारय खातिर योजना बनाइन औ कुछ लोगन का नगर कै व्दार पर भेज दिहिन ताकि शाऊल का जहाँ देखय वका मार डारय। ई बतिया का शाऊल जान पाइन तो उनकय दोस्त उनका यक झौवा मा बैठाय कय नगर कै दीवार कै पीछवा से नीचवा उतार दिहिन। तब ऊ चुपके से दमिश्क से भाग गवा औ यीशु का प्रचार करय लाग।

 {{https://api.unfoldingword.org/obs/jpg/1/en/360px/obs-en-46-08.jpg?direct&}}

शाऊल यरुशलेम जाय कय चेलन का मिला, बकिल वे सब उनका देख कय डेराय लागे। बरनबास नाम कय यक विश्वासी शाऊल कै बारे मा प्रेरितन का बताइस कि ऊ कैसे साहस से दमिश्क मा प्रचार करत रहय। तब चेलन शाऊल का ग्रहण किहिन।{{https://api.unfoldingword.org/obs/jpg/1/en/360px/obs-en-46-09.jpg?direct&}}

जवन विश्वासी यरुशलेम से तितर-वितर होय कय अन्ताकिया का चला गये रहय वे सब यीशु कै बारे मा प्रचार करय लागे। अन्ताकिया मा ज्यादा यहूदी लोग नाहीं रहय। अन्य जातियन से बहुत लोग विश्वासी होय गये। बरनबास अऊर शाऊल ऊहै विश्वासियन का यीशु कै बारे मा बहुत कुछ सिखाय कय कलीसिया का मजबूत बनाइन। पहली बार इहै अन्ताकिया कै विश्वासियन का मसीही कहा गवा।

{{https://api.unfoldingword.org/obs/jpg/1/en/360px/obs-en-46-10.jpg?direct&}}

यक दिन अन्ताकिया कै मसीही सब उपवास औ प्रार्थना करत रहे तब पवित्र आत्मा उन्हे सबका कहिन, “हमरे काम कै खातिर बरनबास अऊर शाऊल का अलग करव, जेकरे खातिर हम उन्हे सबका बोलाइन है”। तो अन्ताकिया की कलीसिया बरनबास अऊर शाऊल कै ऊपर हाथ रखकय प्रार्थना किहिन अऊर उन लोगन का सुसमाचार प्रचार करय खातिर दुसरे जगह मा भेज दिहिन। बरनबास अऊर शाऊल हर जाति कै लोगन का यीशु मसीह कै बारे मा बताइन तो बहुतय लोग विश्वास किहिन।

बाइबल कै यक कहानी : प्रेरितों कै काम 8:3;9:1-31;11:19-26;13:1-3
