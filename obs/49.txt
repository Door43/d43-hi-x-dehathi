====== **49- परमेश्वर कै नया वाचा**  ======

{{https://api.unfoldingword.org/obs/jpg/1/en/360px/obs-en-49-01.jpg?direct&}}

यक दूत कुँवारी मरियम का कहिन, “ऊ यक पुत्र जनी जवन परमेश्वर का बेटवा कहाई”। ऊ कुँवारी गर्भबती भवा औ यक बेटा का पैदा किहिन तो वकर नाम यीशु रखिन। यही लिए यीशु परमेश्वर रहय अऊर मनइ भी रहय।

{{https://api.unfoldingword.org/obs/jpg/1/en/360px/obs-en-49-02.jpg?direct&}}

यीशु आश्चर्य काम कइ कय प्रमाणित किहिन कि ऊ परमेश्वर है। ऊ पानी पर चलिन, तूफान का रोक दिहिन, बीमारेन का ठीक किहिन, दुष्टात्मा भगाइन, मृतकों का जिलाइन, पाँच रोटी अऊर दुई मछरी से पाँच हजार से ज्यादा लोगन का खिलाइन।{{https://api.unfoldingword.org/obs/jpg/1/en/360px/obs-en-49-03.jpg?direct&}}

यीशु यक महान गुरु रहय, ऊ अधिकार कय साथ मा बात करत रहय काहेकि ऊ परमेश्वर कै पुत्र रहे। ऊ सिखाइन रहय, “जैसन तू अपने आपका प्यार करत हयो वैसै दूसरे का प्रेम करवो”।

 {{https://api.unfoldingword.org/obs/jpg/1/en/360px/obs-en-49-04.jpg?direct&}}

ऊ सिखाइन रहय, “ तू आपने परमेश्वर को आपने कोई भी चिज यहाँ तक की आपन धन से भी ज्यादा प्रेम करय चाही”।{{https://api.unfoldingword.org/obs/jpg/1/en/360px/obs-en-49-05.jpg?direct&}}

यीशु कहिन, “परमेश्वर कै राज्य जगत कै हर वस्तु से भी बहुत मूल्यवान है। सबसे बढ़िया बात ई हुए कि कोई परमेश्वर कै राज्य का अधिकारी होय जाय। परमेश्वर कै राज्य मा हलय खातिर पहले तूहैं आपन पाप से उध्दार पावे का परी”।{{https://api.unfoldingword.org/obs/jpg/1/en/360px/obs-en-49-06.jpg?direct&}}

यीशु कहिन, “कुछ लोग तो उन्हैं ग्रहण कइ कय उध्दार पइहैं बकिल कुछ लोग नाहीं करिहैं”। ऊ कहिन, “कुछ लोग नीक जमीन जैसन है। वे सब यीशु कै  सु-समाचार ग्रहण कइ कय उध्दार पावत है। कुछ लोग तो रास्ता कै ऊपरा कठिन जमीन जैसन है, परमेश्वर कै वचन रुपी बिया उनकय अन्दर न तो घुसत है नाहीं फल लावत है। इहै तरह कय मनइ यीशु कै बात का विरोध करत है। वे सब परमेश्वर कै राज्य मा प्रवेश नाहीं करिहैं।{{https://api.unfoldingword.org/obs/jpg/1/en/360px/obs-en-49-07.jpg?direct&}}

यीशु शिक्षा दिहिन, “परमेश्वर पापियन का बहुतय प्यार करत है अऊर उनका छमा कइ कय आपन पुत्र बनावे का चाहत है”।{{https://api.unfoldingword.org/obs/jpg/1/en/360px/obs-en-49-08.jpg?direct&}}

यीशु ई कहिन, “परमेश्वर पाप से घृणा करत है। जब आदम औ हव्वा पाप किहिन तो वकर असर पूरे वंश मा भवा। वकर नतीजा मा हर आदमी पाप कइ कय परमेश्वर से दुर होय गये अऊर परमेश्वर कै शत्रु बन गये।

{{https://api.unfoldingword.org/obs/jpg/1/en/360px/obs-en-49-09.jpg?direct&}}

बकिल परमेश्वर जगत से ऐसन प्रेम रखिन कि ऊ आपन यकलौता बेटवा दै दिहिन जे केव यीशु पर विश्वास करी वका अपने गलती कय दण्ड नाहीं मिली। बकिल ऊ परमेश्वर कै साथ अनन्त जीवन पाई।

{{https://api.unfoldingword.org/obs/jpg/1/en/360px/obs-en-49-10.jpg?direct&}}

तोहरे पाप कै कारण तू दोषी हयो अऊर मरय कय योग्य हयो। परमेश्वर कय किरोध तोहरे ऊपर परेक चाही बकिल ऊहै किरोध का तोहरे बदले मा यीशु कै ऊपरा डार दिहिन। जब यीशु क्रूस पर चढि कै मरे तब ऊ तोहरे पाप का दण्ड का लिहिन।{{https://api.unfoldingword.org/obs/jpg/1/en/360px/obs-en-49-11.jpg?direct&}}

यीशु कबो पाप नाहीं किहिन रहय बकिल वन्हे चुना गवा कि तोहरे अऊर सबकय पाप का लैकय यक सिध्द बलिदान कय रुप मा मरे। काहेकि यीशु अपने आपका बलिदान दिहिन। यही लिए परमेश्वर तोहरे कोइ भी भयंकर पाप का छमा कय सकत है।{{https://api.unfoldingword.org/obs/jpg/1/en/360px/obs-en-49-12.jpg?direct&}}

नीक काम तूहें उध्दार नाहीं दै सकत है। परमेश्वर कै साथ रिस्ता बनावे खातिर तू कुछ नाहीं कै सकत हयो। केवल यीशु तोहरे पाप का साफ कै सकत है। खाली तूहंका ई विश्वास करय का है कि यीशु परमेश्वर कै पुत्र है। तोहरे खातिर ऊ क्रूस मा मरिन अऊर फिर से जी उठिन।{{https://api.unfoldingword.org/obs/jpg/1/en/360px/obs-en-49-13.jpg?direct&}}

   जे यीशु का विश्वास कइ कय अपने प्रभु कय रुप मा ग्रहण करी उन सबका परमेश्वर उध्दार करिहैं। जे विश्वास नाहीं करी वनका परमेश्वर उध्दार नाहीं करिहैं। चाहे ऊ धनी हो या गरीब हो, आदमी हो या औरत हो, बूढ़ा हो या जवान हो, या फिर कहीं भी रहत हो। परमेश्वर तूहंका प्रेम करत है अऊर चाहत है कि तू यीशु पर विश्वास करव जेकरे खातिर ऊ तोहरे निकट हो सके।

{{https://api.unfoldingword.org/obs/jpg/1/en/360px/obs-en-49-14.jpg?direct&}}

यीशु तूहें उन पर विश्वास कइ कय बपतिस्मा लै खातिर बुलावत है। का तू विश्वास करत हयो कि यीशु ही मसीहा है अऊर केवल परमेश्वर कै पुत्र है? का तू विश्वास करत हयो कि तू यक पापी हो अऊर तूहें दण्ड मिलय चाही? का तू विश्वास करत हयो कि यीशु ही तोहरे पाप खातिर क्रूस पर मरे?{{https://api.unfoldingword.org/obs/jpg/1/en/360px/obs-en-49-15.jpg?direct&}}

यदि तू यीशु पर विश्वास करबो अऊर ऊ तोहरे लिए जवन किहिन है विश्वास करबो तो तू यक मसीही हो। परमेश्वर तूहंका अन्धकार कै शैतान कै राज्य से उठाय कय उजाला स्वरूप परमेश्वर कै राज्य मा रखिहैं। परमेश्वर तोहार पुराने पाप कै स्वभाव का निकार कय तूहंका नया अऊर धार्मिकता कै स्वभाव दैहैं।{{https://api.unfoldingword.org/obs/jpg/1/en/360px/obs-en-49-16.jpg?direct&}}

यदि तू मसीही हो तो यीशु कै कारण परमेश्वर तोहरे पाप का छमा कय दिहिन है। अब तू यक परमेश्वर कै गहरा मित्र हो।{{https://api.unfoldingword.org/obs/jpg/1/en/360px/obs-en-49-17.jpg?direct&}}

यदि तू परमेश्वर कै मित्र अऊर प्रभू यीशु कै सेवक हो तो यीशु जवन शिक्षा दिहिन वका मानवो। तू मसीही हो यहि लिये पाप का प्रलोभन तोहरे पर आई बकिल परमेश्वर विश्वस्त है अऊर कहत है अगर तू आपन गलती का मान लेबो तो ऊ छमा कै दीहैं। ऊ तूहंका पाप कय विरूध्द युध्द करय खातिर शक्ति दैहैं।{{https://api.unfoldingword.org/obs/jpg/1/en/360px/obs-en-49-18.jpg?direct&}}

   परमेश्वर कहत है तू प्रार्थना करव, वचन पढ़ो, अन्य मसीही कै साथ मा आराधना करव अऊर परमेश्वर जवन तोहरे लिए किहिन है दूसरे का बतावो। ई सब चीजें तूहंका गहरा रिस्ता रखय खातिर सहायता करी।

बाइबल कय यक कहानी: रोमियों 3:21-26,5:1-11; यूहन्ना 3:16; मरकुस 16:16; कुलुस्सियों 1:13-14; 2कुरिन्थियों 5:17-21; 1यूहन्ना 1:5-10
