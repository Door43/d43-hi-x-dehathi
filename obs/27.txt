====== 27. दयालु सामरी कय कहानी ======

{{https://api.unfoldingword.org/obs/jpg/1/en/360px/obs-en-27-01.jpg?direct&}}

यक दिन यक यहूदी व्यवस्थापक यीशु मसीह कै लगे आय कय यीशु मसीह का परीक्षा करय खातिर कहिस अनन्त जीवन कै वारिस होय खातिर हम काव करी? यीशु कहिन परमेश्वर कै नियम मा काव लीखा है? {{https://api.unfoldingword.org/obs/jpg/1/en/360px/obs-en-27-02.jpg?direct&}}

व्यवस्थापक बोलिस परमेश्वर का नियम कहत है, “तू प्रभू अपने परमेश्वर से आपने सारे मन, प्राण, बुध्दि से प्यार करव अऊर पड़ोसी से आपने समान प्यार करव”। यीशु कहिन, “तू ठीक कहत हव। तू ऊहै करव तो तू जीवित रहबो। {{https://api.unfoldingword.org/obs/jpg/1/en/360px/obs-en-27-03.jpg?direct&}}

बकिल व्यवस्थापक अपने आपका धार्मिक दिखाये चाहत रहा। यही लिए ऊ पूछिस, “हमार पड़ोसी के होय”?{{https://api.unfoldingword.org/obs/jpg/1/en/360px/obs-en-27-04.jpg?direct&}}

यीशु यक कहानी कै जरिये बताइन। “यक यहूदी आदमी यरुशलेम से यरीहो कै ओर जात रहा”।{{https://api.unfoldingword.org/obs/jpg/1/en/360px/obs-en-27-05.jpg?direct&}}

“रास्ते मा कुछ डाकू वका हमला कै कय वकर सब कुछ लूट लिहिन अऊर वका अधमरा कै कय छोड़ दिहिन”।{{https://api.unfoldingword.org/obs/jpg/1/en/360px/obs-en-27-06.jpg?direct&}}

“कुछ समय कै बाद मा ऊहै रस्तवा से होय कय यक यहूदी याजक जात रहा। जब ऊ अधमरा आदमी का देखिस तो ऊ अन देखा जैसन होय के दूसरे रस्तवा से चला गवा”।{{https://api.unfoldingword.org/obs/jpg/1/en/360px/obs-en-27-07.jpg?direct&}}

“वकरे बाद यक लेवी जे मन्दिर मा याजक का मदद करत है। ऊ ऊहै रस्तवा से होय कय जात रहा। ऊ भी अधमरा आदमी का देख कय अन देखा जैसन होय कय दूसरे रस्तवा से चला गवा”।{{https://api.unfoldingword.org/obs/jpg/1/en/360px/obs-en-27-08.jpg?direct&}}

“वकरे बाद अऊर यक आदमी ऊहै रस्तवा से होय कय जात रहा। ऊ यक सामरी रहा जेका यहूदी लोग घिना करत रहय काहेकि सामरी सब पहिले यहूदी रहय बकिल ऊ सब विदेशी लोगन का शादी किहिन रहय। ऊ जब अधमरा यहूदी आदमी का देखिस तब ऊ दया से पूर्ण होय कय वकरे घाव पर पट्टी लगाइन अऊर सेवा किहिन”।{{https://api.unfoldingword.org/obs/jpg/1/en/360px/obs-en-27-09.jpg?direct&}}

“ऊहै सामरी वका अपने गधा कै ऊपरा बिठाय कय वका यक धरमशाला मा लै गवा ताकि ऊ वकर देखभाल कय सकय”।{{https://api.unfoldingword.org/obs/jpg/1/en/360px/obs-en-27-10.jpg?direct&}}

“दूसरे दिन ऊ सामरी का कहीं यात्रा मा जाय का रहा। यही लिए ऊ धरमशाला कै मालिक का कुछ रुपया दिहिस देखभाल करय खातिर। दै कय कहिस ‘अगर अऊर ज्यादा रुपया लागी तब हम वापस आय कय देय देबय’”।{{https://api.unfoldingword.org/obs/jpg/1/en/360px/obs-en-27-11.jpg?direct&}}

वकरे बाद यीशु व्यवस्थापक से पूछिन, “अब तू काव सोचत हयो? उन तीनों महिकी वकर पड़ोसी के रहय?” ऊ कहिस “जवन वकरे ऊपरा दया किहिस ऊहै वकर पड़ोसी होय”। यीशु कहिन “जाव वैसै करव”।

<code>
बाइबल कै यक कहानी : लूका 10:25-37
</code>
