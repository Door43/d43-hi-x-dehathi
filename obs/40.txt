====== 40. यीशु का क्रूस पर चढावा गवा ======

{{https://api.unfoldingword.org/obs/jpg/1/en/360px/obs-en-40-01.jpg?direct&}}

सैनिक लोगन यीशु का ठट्ठा करय कय बाद मा उनका क्रुस पर चढावे खातिर लै गये । उन्हे यक क्रूस ढोवे के लिए दिहिन जेह पर ऊ मरय वाला रहय ।{{https://api.unfoldingword.org/obs/jpg/1/en/360px/obs-en-40-02.jpg?direct&}}

यीशु का यक खोपड़ी नाम वाले जगह पर लाय कय क्रूस पर उनकय हथवा अऊर गोड़वा मा कीला ठोक दिहिन। बकिल यीशु कहिन, “हे पिता इन्हे सबका छमा करव काहेकि ई काव करत हये ई नाहीं जानत हये”। पिलातुस आज्ञा दिहिस, “यक पत्र मा यहूदियों कै राजा लिख कय यीशु कै मुड़वा कै ऊपरा क्रूस मा टाँग दियो”।{{https://api.unfoldingword.org/obs/jpg/1/en/360px/obs-en-40-03.jpg?direct&}}

सैनिक लोगन वकरे कपड़ा पर चिट डार कय आपस मा बाँट लिहिन। वैसै करय कय व्दारा वें लोग भविष्यवाणी का पुरा किहिन जवन पहिलन से हुआ रहा। कहा गवा रहय कि “हमरे कपड़ा का आपस मा चिटठी डारि कय बाँट लिहैं”। {{https://api.unfoldingword.org/obs/jpg/1/en/360px/obs-en-40-04.jpg?direct&}}

यीशु दुई चोरन कै बीचवा मा क्रूस पर चढावा गये। वमा से यक उनकय ठट्ठा किहिस बकिल दुसरका कहिस “काव तूहें परमेश्वर कै भय नाहीं है? हम सब अपने करनी कै सजा पाइत है। बकिल ऊ तो कौनो पाप नाहीं किहिन है”। वकरे बाद ऊ यीशु से कहिस, “हम्मै अपने राज्य मा याद किहो”। यीशु उत्तर दिहिन, “आज तू हमरे साथ स्वर्ग मा रहबो”।{{https://api.unfoldingword.org/obs/jpg/1/en/360px/obs-en-40-05.jpg?direct&}}

यहूदी नेतन अऊर अन्य लोगन यीशु का ठट्ठा कइ कय कहय लागे, “अगर तू परमेश्वर कै बेटवा हयो तो क्रूस पर से नीचवा ऊतर आवो अऊर अपने का बचावो तब हम सभै तोहरे ऊपरा विश्वास करबै”।{{https://api.unfoldingword.org/obs/jpg/1/en/360px/obs-en-40-06.jpg?direct&}}

वकरे बाद सब जगह अन्हियार होय गवा। ऊ अन्हियार दुपहर से लै कय तीसरे पहर तक रहय।{{https://api.unfoldingword.org/obs/jpg/1/en/360px/obs-en-40-07.jpg?direct&}}

वकरे बाद यीशु चिल्लाय कय कहिन, “अब खतम भवा। हे हमार पिता हम आपन आत्मा तोहरे हाथ मा देइत है”। तब ऊ मुड़वा झुकाय कय आपन आत्मा सौंप दिहिन। जब ऊ मरे तब बहुत बड़ा भूंइडोल भवा। अऊर मन्दिर कै पर्दवा ऊपरा से नीचवा तक फाट गवा जवन परमेश्वर कै उपस्थित से सबका अलग करत रहय।{{https://api.unfoldingword.org/obs/jpg/1/en/360px/obs-en-40-08.jpg?direct&}}

यीशु कै बलिदान कै व्दारा परमेश्वर कै लगे जाय खातिर यक रास्ता खुल गवा। यीशु कै मरय कै समय यक सैनिक सबकुछ देखत रहय जवन भवा रहय। ऊ बोलिस, “ई आदमी धर्मी रहय अऊर ईहे परमेश्वर कै बेटवा रहय”।

{{https://api.unfoldingword.org/obs/jpg/1/en/360px/obs-en-40-09.jpg?direct&}}

वकरे बाद यीशु का गाड़य खातिर दुई यहूदी नेता यूसुफ अऊर नीकदुमुस जवन यीशु पर विश्वास करत रहय ऊ पिलातुस कै लगे जाय कय यीशु कै लाहस का मांगिन। वें लोग वकरे शरीर का कपड़वा मा लपेट कय कब्र मा धय दिहिन अऊर कब्र कै मुँह यक बड़ा पाथर से बन्द कय दिहिन।

बाइबल कै यक कहानी : मत्ती 27:27-61; मरकुस 15:16-41; लूका 23:26-56; यूहन्ना 19:17-42
