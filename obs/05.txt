====== 5. **प्रतिज्ञा कय लड़का** ======

{{https://api.unfoldingword.org/obs/jpg/1/en/360px/obs-en-05-01.jpg?direct&}}

दस सलिया कै बाद अब्राम अऊर वकर मेहरारु सारै कनान देश मा पहुँच गयें। सारै अब्राम से कहिस, “हम तो बूढ़ी होई गयन अबहीं तक हमरे कौनो बेटवा नाहीं भवा। यहि लिए तू हमरे दासी हाजिरा से शादी कय लिओ ताकि ऊ हमरे लिए बेटवा जनम देय सकय”।{{https://api.unfoldingword.org/obs/jpg/1/en/360px/obs-en-05-02.jpg?direct&}}

यहि लिए अब्राम हाजिरा से शादी कय लिहिन तो हाजिरा उनकय खातिर यक बेटवा पैदा किहिस अऊर अब्राम वकर नाम इश्माईल रखिन। बकिल सारै हाजिरा का देखकय जलन करय लागे। जब इश्माईल 13 साल कय भवा तब परमेश्वर फिर अब्राम से बात किहिन।{{https://api.unfoldingword.org/obs/jpg/1/en/360px/obs-en-05-03.jpg?direct&}}

परमेश्वर कहिन, “हम सर्वशक्‍तिमान हैयन। हम तोहरे संघरी यक वाचा बांधब”। तब अब्राम निहुर कै घुटनों कै बल आय कै प्रणाम करय लागे। परमेश्वर यह भी कहिन, “तू बहुतय जातियन कय पिता कहलाइबो। हम तूहें औ तोहरे वंश का ई कनान देश उत्तराधिकार कै स्वरुप मा देबय अऊर हम हमेशा कय लिए उनकय सबका परमेश्वर होइब। तू अपने घराने कै सब आदमिन कै खतना करवो”।{{https://api.unfoldingword.org/obs/jpg/1/en/360px/obs-en-05-04.jpg?direct&}}

“सारै यक बेटवा पैदा करी जे प्रतिज्ञा कय बेटवा होई। वकर नाम इसहाक धरवो। वकरे साथ ही हम आपन वाचा बांधब। ऊ यक महान जाति बनी। इश्माएल भी यक बड़ा जाति होई बकिल हम आपन वाचा इसहाक कै साथ बांधब”। परमेश्वर अब्राम का नाम बदल कय अब्राहम रखिन जेकर अर्थ “बहुतय जातियन कै पिता” अऊर सारै का नाम बदल कय सारा रखिन जेकर अर्थ “राज कुमारी”।{{https://api.unfoldingword.org/obs/jpg/1/en/360px/obs-en-05-05.jpg?direct&}}

ऊहै दिन अब्राहम अपने परिवार कै सब आदमिन कै खतना कराय दिहिन। यक साल कै बाद जब अब्राहम सौ साल कै रहय अऊर सारा नबे साल कै रहय तब यक बेटवा पैदा भवा। वे दुनो वकर नाम इसहाक रखिन जैसन परमेश्वर कहिन रहय।{{https://api.unfoldingword.org/obs/jpg/1/en/360px/obs-en-05-06.jpg?direct&}}

जब इसहाक जवान भवा तब परमेश्वर अब्राहम कै विश्वास का परखय खतिर कहिन, “आपन इकलौता बेटवा का लैकय हमरे खातिर बलि चढ़ावो”। अब्राहम परमेश्वर कै बात मानिन अऊर बलि चढ़ावे खातिर तैयार होय गइन।{{https://api.unfoldingword.org/obs/jpg/1/en/360px/obs-en-05-07.jpg?direct&}}

जब अब्राहम औ इसहाक बलि चढ़ावे कै लिए जात रहय तब इसहाक अब्राहम से पूछिस बलिदान कै लिए लकड़िया तो है, बकिल भेंड़ काहाँ है? अब्राहम कहिन, “परमेश्वर बलिदान कै लिए भेंड़ का जुटाइहैं”।{{https://api.unfoldingword.org/obs/jpg/1/en/360px/obs-en-05-08.jpg?direct&}}

जब बलिदान कै जगह मा पहुँच गयें तो अब्राहम इसहाक का बाँध के वेदी कै ऊपरा लेटाय दिहिन। अऊर ऊ जब मारय जात रहा तब परमेश्वर कहिन, “रुक जाव! बेटवा का ना मारव! अब हम जान गयन कि तू हमार भय मानय कय कारण तू आपन यकलौता बेटवा भी दै दिहो”।{{https://api.unfoldingword.org/obs/jpg/1/en/360px/obs-en-05-09.jpg?direct&}}

अब्राहम झाड़ी कै बीच मा यक भेंड़ का देखिन जवन परमेश्वर जुटाइन रहय। अब्राहम खुश होय कय भेंड़ का परमेश्वर कै लिए बलि चढ़ाइन। {{https://api.unfoldingword.org/obs/jpg/1/en/360px/obs-en-05-10.jpg?direct&}}

वकरे बाद परमेश्वर अब्राहम से कहिन, “तू आपन सब कुछ दै खातिर यहाँ तक आपन यकलौता बेटवा दै खातिर तैयार होय गयो। हम प्रतिज्ञा करित है कि हम तूहका आशीष देबय, तोहार वंश बादर कय तरई जैसन होई। पूरे जगतिया तोहरे व्दारा आशीष पाइहैं काहेकि तू हमार बात का मानेव हो”।

<code>
                   बाइबल कै यक कहानी : उत्पत्ति 16-22
</code>
