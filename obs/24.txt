====== 24. यूहन्ना यीशु का बपतिस्मा दिहिन ======

{{https://api.unfoldingword.org/obs/jpg/1/en/360px/obs-en-24-01.jpg?direct&}}

जकरयाह अऊर इलीशिबा का बेटवा यूहन्ना बड़ा भवा अऊर नबी बन गवा। ऊ जंगल मा रहत रहय, ऊँट रोम से बना हुआ कपड़ा पहिरत रहय। टिड्डियाँ औ वन मधु खात रहय।{{https://api.unfoldingword.org/obs/jpg/1/en/360px/obs-en-24-02.jpg?direct&}}

बहुतय लोग वकर बात सुनय खातिर जंगल मा आवत रहय। ऊ प्रचार करत रहय कि मन फिराओ काहेकि स्वर्ग का राज्य नक्चेर है।{{https://api.unfoldingword.org/obs/jpg/1/en/360px/obs-en-24-03.jpg?direct&}}

यूहन्ना कै शंदेस सुनकय बहुत लोग अपने पाप से मन फिरावत रहय अऊर बपतिस्मा लेत रहय। बहुत धार्मिक नेता लोग भी यूहन्ना से बपतिस्मा लेई खातिर आवत रहय बकिल ऊ सब पाप से मन नाहीं फिराये रहय।{{https://api.unfoldingword.org/obs/jpg/1/en/360px/obs-en-24-04.jpg?direct&}}

यूहन्ना उन्हें सबका कहिन, “हे जहरीली साँप कै बच्चों मन फिरावो अऊर आपन व्यवहार का बदल डारों काहेकि जवन पेड़वा अच्छा फल नाहीं फरत है, तो वका काट दिया जाई अऊर अगिया मा झोंक दिया जाई”। नबीयन जवन कहिन रहय कि “देखव हम तोहरे आगे यक नबी का भेजब जवन तोहरे खातिर रास्ता तैयार करी” यूहन्ना वका पूरा किहिन।{{https://api.unfoldingword.org/obs/jpg/1/en/360px/obs-en-24-05.jpg?direct&}}

कुछ लोग यूहन्ना से पूछय लागे कि काव तू मसीहा होव? यूहन्ना कहिन “हम मसीहा नाहीं हैन। हमरे बाद यक आवे वाला है जवन बहुत महान है हम वकरे जुतवा कै फीतवा खोलय लायक नाहीं हैन”।{{https://api.unfoldingword.org/obs/jpg/1/en/360px/obs-en-24-06.jpg?direct&}}

वकरे बाद वाले दिन यीशु बपतिस्मा लेइ खातिर यूहन्ना कै लगे आयें। जब यूहन्ना उनका देखिन तो कहिन, “देखो यह परमेश्वर कै भेंड़ जे सारा जगत कै पाप का उठावे वाला है”।{{https://api.unfoldingword.org/obs/jpg/1/en/360px/obs-en-24-07.jpg?direct&}}

यूहन्ना यीशु का कहिन, “हम तूहका बपतिस्मा देय खातिर योग्य नाहीं है। हमें तूहसे बपतिस्मा लीयक चाहीं”। बकिल यीशु कहिन “ई उचित है कि तू हमै बपतिस्मा देव। यहि ठिक है। यीशु कौनो पाप नाहीं करे रहय तब्बो यूहन्ना से बपतिस्मा लिहिन।{{https://api.unfoldingword.org/obs/jpg/1/en/360px/obs-en-24-08.jpg?direct&}}

यीशु जब पानी से निकरा तब परमेश्वर कै आत्मा कबूतर कै समान वकरे ऊपरा उतरा। उसी समय स्वर्ग से वाणी भवा “ई हमार प्यारा बेटवा होय जेका हम बहुत प्यार करित है। अऊर वकरे ऊपरा हम बहुत खुश हैन”।{{https://api.unfoldingword.org/obs/jpg/1/en/360px/obs-en-24-09.jpg?direct&}}

परमेश्वर यूहन्ना से कहिन रहय, “तू बपतिस्मा देय कय समय जेकरे ऊपर पवित्र आत्मा ऊतरी ऊहै हमार बेटवा होई”। जब यूहन्ना यीशु का बपतिस्मा दिहिन तब ऊ पिता परमेश्वर कै आवाज सुनिन अऊर बेटवा का देखिन, जे यीशु रहय अऊर ऊ पवित्र आत्मा का भी देखिन।

 बाइबल कै यक कहानी : मत्ती 3; मरकुस 1:9-11; लूका 3:1-23
