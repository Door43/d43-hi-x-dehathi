====== **8. परमेश्वर यूसुफ का अऊर वकरे परिवार का बचाइन**  ======

{{https://api.unfoldingword.org/obs/jpg/1/en/360px/obs-en-08-01.jpg?direct&}}

ढेर साल कय बाद जब याकूब बूढ़ाय गवा तो ऊ आपने प्रिय बेटवा यूसुफ का बाकी भाईन कै हाल जानय खातिर भेजिन जवन जानवरन का चरावे दूर मा गयें रहय।{{https://api.unfoldingword.org/obs/jpg/1/en/360px/obs-en-08-02.jpg?direct&}}

वकरे भाई लोगन वका ईरखा करत रहय काहेकि वकर बप्पा वका बहुतय प्‍यार करत रहय अऊर ऊ सपना देखिस रहय कि ऊ यक दिन उनकय ऊपरा राजा बनी। यही लिए वे सब यूसुफ का पकर कय दास कय रुप मा बेच दिहिन। {{https://api.unfoldingword.org/obs/jpg/1/en/360px/obs-en-08-03.jpg?direct&}}

यूसुफ कै भाई लोगन वकरे कपड़ा फार कय यक छगड़ी कै खूनवा से भेय कय आपन बप्पा का दिखाइन ताकि ऊ समझय कि वका जंगली जानवर मार कय खाय लिहिस। याकूब का बहुतय दु:ख भै।{{https://api.unfoldingword.org/obs/jpg/1/en/360px/obs-en-08-04.jpg?direct&}}

जे वका मोल लिहिस ऊ वका मिस्र लै गयें। मिस्र नील नदिया कै लगे रहा जो यक बहुत शक्तिशाली देश रहा। वे लोग वका यक धनी सरकारी अधिकारी कै लगे काम करय खातिर बेच दिहें। यूसुफ बहुतय बिश्वास योग्य कय साथ काम करिस तो परमेश्वर वकर मालिक का बहुतय आशीष दिहिन।{{https://api.unfoldingword.org/obs/jpg/1/en/360px/obs-en-08-05.jpg?direct&}}

वकर मालिक कै मेहरारु वकरे साथवा मा सोयव खातिर कोसीस किहिस। बकिल यूसुफ परमेश्वर कै भय मान कय मना किहिस। तो ऊ मेहरारु झूठा दोष लगाय कय जेलिया मा डार दिहिस। जेलिया मा भी ऊ परमेश्वर कै प्रति विश्वस्त रहा तो परमेश्वर वका आशीष दिहिन।{{https://api.unfoldingword.org/obs/jpg/1/en/360px/obs-en-08-06.jpg?direct&}}

दुई सलिया कय बाद भी यूसुफ जेलिया मा रहत रहय तब फिरौन राजा दुई सपना देखिन तो खूब परेशान रहय अऊर कौनो वकर सपना का अर्थ नाहीं बताय पावत रहय।{{https://api.unfoldingword.org/obs/jpg/1/en/360px/obs-en-08-07.jpg?direct&}}

परमेश्वर यूसुफ का सपना कै अर्थ बतावे का सामर्थ दिहिन रहय। तो फिरौन यूसुफ का जेलिया मा से निकर वाइन तो यूसुफ वकरे सपना कै अर्थ बताइन, “सात साल बहुतय अनाज हुई अऊर वकरे बाद सात साल मा बहुतय अकाल पड़ जाई”।{{https://api.unfoldingword.org/obs/jpg/1/en/360px/obs-en-08-08.jpg?direct&}}

फिरौन राजा खुश होय कय मिस्र देश कै ऊपरा यूसुफ का प्रधान मंत्री बनाय दिहिन।{{https://api.unfoldingword.org/obs/jpg/1/en/360px/obs-en-08-09.jpg?direct&}}

यूसुफ मिस्र कै लोगन से कहिन, “बढ़ियाँ अनाज आवेक कै समय मा बहुत अनाज लाय कय हमरे लगे जमा करव। ताकि अकाल कै समय मा उपयोग करबय”।{{https://api.unfoldingword.org/obs/jpg/1/en/360px/obs-en-08-10.jpg?direct&}}

अकाल बहुतय भारी भवा खाली मिस्र मा नाहीं बकिल कनान देश मा भी पड़ा जहाँ यूसुफ का परिवार रहत रहय।{{https://api.unfoldingword.org/obs/jpg/1/en/360px/obs-en-08-11.jpg?direct&}}

याकूब आपने बड़े लड़कन सबका अनाज लावे खातिर मिस्र भेजिन। वे सब यूसुफ का नाहीं जान पाइन बकिल यूसुफ उन्हे सबका जान पाइन।{{https://api.unfoldingword.org/obs/jpg/1/en/360px/obs-en-08-12.jpg?direct&}}

यूसुफ आपने भाईयन का परखय कै बाद वनसे कहिन कि हम तोहार भाई हन। डेराव नाहीं, तोहरे सब हम्मे हानी पहूँचावे खातिर हमय बेच दियो रहय। बकिल परमेश्वर उहे बुराई का भलाई मा बदल डारिन। तोहरे सब मिस्र मा आय जाव ताकि हम तोहरे सबका खनवा दै सकी।{{https://api.unfoldingword.org/obs/jpg/1/en/360px/obs-en-08-13.jpg?direct&}}

यूसुफ कै भाई लोगन जब घरा लौट कय याकूब को यूसुफ का जिन्दा रहय का खबर दिहिन तो याकूब बहुतय खुश होय गवा।{{https://api.unfoldingword.org/obs/jpg/1/en/360px/obs-en-08-14.jpg?direct&}}

याकूब पूरनिया रहय अऊर सब परिवार कै संघरी आय कय मिस्र मा रहय लागे। मरे के पहले याकूब आपन सब बेटवन का आशीष दिहिन।{{https://api.unfoldingword.org/obs/jpg/1/en/360px/obs-en-08-15.jpg?direct&}}

परमेश्वर आपन वाचा मा जवन प्रतिज्ञा अब्राहम से बाँधिन रहय ऊ इसहाक से लैकय याकूब, अऊर याकूब से लैकय वकरे बारह बेटवन औ वकरे परिवार मा आय गवा। याकूब कै बारह परिवार कै वंश इस्राएल कै बारह जातियाँ बन गवा।

बाइबल कै यक कहानी : उत्पत्ति 37-50
