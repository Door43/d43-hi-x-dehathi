====== 4. अब्राम कै सथवा परमेश्वर वाचा बाँधिन ======

{{https://api.unfoldingword.org/obs/jpg/1/en/360px/obs-en-04-01.jpg?direct&}}

बाढ़ कय बहुतय सलिया कय बाद दुबारा धरतिया पर मनई भर गयें। ऊ सब यक ही भाषा मा बात करत रहय। परमेश्वर कै आज्ञा रहय कि फूलो, फलो अऊर धरतिया मा भर जाव। वैसन करय कय बजाय ऊ सब एक साथ रह कय यक नगर बनावे लागे।{{https://api.unfoldingword.org/obs/jpg/1/en/360px/obs-en-04-02.jpg?direct&}}

ऊ सब घमण्‍डी होय कय परमेश्वर कै आज्ञा का सम्मान नाहीं दिहिन। यँहा तक कि ऊ सब स्वर्ग तक पहुँचय वाला गुम्मट बनावे लागे। परमेश्वर देखिन कि मनई पाप करत है, अगर ऐसन एक साथ रहिहैं तो अऊर भी पाप करिहैं।{{https://api.unfoldingword.org/obs/jpg/1/en/360px/obs-en-04-03.jpg?direct&}}

यही लिए परमेश्वर उनकय सब कै भाषा का बहुत मेर कै भाषा मा बदल दिहिन तो वे सब पृथ्वी भर मा फैल गयें। जवन नगर वे सब तैयार किहिन रहय वकर नाम बेबीलोन रखा गवा; जेकरे अर्थ गड़बड़ी है।{{https://api.unfoldingword.org/obs/jpg/1/en/360px/obs-en-04-04.jpg?direct&}}

कई सौ साल कय बाद परमेश्वर अब्राम नाम कै यक मनई से बात किहिन कि तू आपन देश अऊर परिवार का छोड़ कय हम जवन देश देखाईबय ऊहै ओर जाव। हम तूहका आशीष देबय। तूहें यक महान जाति बनाईबय। हम तोहरे नाम का महान करबय । जे तूहका आशीष दी वे आशीष पाइहैं, अऊर जे श्राप दी वे श्राप पाईहैं। तोहरे कारण धरतिया कै सब परिवार आशीष पाइहैं।{{https://api.unfoldingword.org/obs/jpg/1/en/360px/obs-en-04-05.jpg?direct&}}

अब्राम परमेश्वर कै बात मानिन। ऊ आपन मलकिन सारै, दास, औ दासियन का लै कय निकर परा तो परमेश्वर वका कनान देश देखाइन।{{https://api.unfoldingword.org/obs/jpg/1/en/360px/obs-en-04-06.jpg?direct&}}

जब अब्राम कनान मा पहुँच गवा तब परमेश्वर कहिन तू जहाँ ठाड़ हो तोहरे चारों तरफ कै सब जगह देखो। हम वका तूहें औ तोहरे वंश का उत्तराधिकार कै स्वरुप मा देबय। वकरे बाद अब्राम ऊहै जगह पर रहय लागे।{{https://api.unfoldingword.org/obs/jpg/1/en/360px/obs-en-04-07.jpg?direct&}}

यक दिन अब्राम परमेश्वर कै याजक मलिकिसिदक से मिला, तो मलिकिसिदक अब्राम का आशीष दिहिन अऊर अब्राम उन्हे आपन दशमांस दिहिन।{{https://api.unfoldingword.org/obs/jpg/1/en/360px/obs-en-04-08.jpg?direct&}}

बहुतय साल कय बाद भी अब्राम कै कौनो बेटवा नाहीं रहय। बकिल परमेश्वर कहिन औ फिर से प्रतिज्ञा किहिन कि हम तूहका वारिस देबय अऊर बादर कय तरई कै जैसन तोहार वंश होई। अब्राम यह बात का विश्वास किहिस यही लिए परमेश्वर वका धर्मी ठहराईस काहेकि परमेश्वर की प्रतिज्ञा पर ऊ विश्‍वास किहिस।{{https://api.unfoldingword.org/obs/jpg/1/en/360px/obs-en-04-09.jpg?direct&}}

वकरे बाद परमेश्वर अब्राम कै संघरी यक वाचा बाँध कै कहिन कि हम तोहरे शरीर से यक बेटवा देबय। अऊर कनान देश तोहरे वंश का देबय। ऊहै समय तक अब्राम कै कौनो बेटवा नाहीं रहय।

<code>
              बाइबल कै यक कहानी : उत्पत्ति 11-15
</code>
