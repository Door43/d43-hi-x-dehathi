====== 23**. ** यीशु कै जनम  ======

{{https://api.unfoldingword.org/obs/jpg/1/en/360px/obs-en-23-01.jpg?direct&}}

मरियम कै मंगनी यक धार्मिक मनई यूसुफ कै साथ भवा रहा। जब यूसुफ सुनिस कि मरियम गर्भवती है तब ऊ जानत रहय कि ऊ बच्चा वकर नाहीं है। ऊ मरियम का बेइज्जत करय नाहीं चाहत रहय। यही खातिर चुप्पय से वका छोड़य खातिर सोचिस। छोड़य से पहले यक दूत वकरे सपना मा आवा।{{https://api.unfoldingword.org/obs/jpg/1/en/360px/obs-en-23-02.jpg?direct&}}

दूत यूसुफ का कहिन, “मरियम का अपने मेहरारू बनावे खातिर ना डेराव। जे बच्चा वकरे गरभ मा है ऊ पवित्र आत्मा के व्दारा भवा है। ऊ यक बेटवा का जनम देई वकर नाम यीशु रखेव। जेकर अर्थ है उध्दार कर्ता। परमेश्वर लोगन का उनकय पाप से उध्दार करिहैं”।{{https://api.unfoldingword.org/obs/jpg/1/en/360px/obs-en-23-03.jpg?direct&}}

यूसुफ मरियम से शादी कय लिहिस अऊर अपने घरे लै आवा। बकिल ऊ बच्चा पैदा होय तक वकरे साथ नाहीं सोइस।{{https://api.unfoldingword.org/obs/jpg/1/en/360px/obs-en-23-04.jpg?direct&}}

मरियम का बच्चा पैदा करय का समय नक्चेर होत रहा अऊर ऊहै समय मा रोम सरकार जनगणना करय खातिर सब लोगन का बैतलहम जाय के लिय कहिन। यूसुफ अऊर मरियम बहुत लम्बा सफर कइकय नासरत से बैतलहम का गइन। काहेकि उनकय पूर्वज दाऊद का घराना हुँआ रहत रहय।{{https://api.unfoldingword.org/obs/jpg/1/en/360px/obs-en-23-05.jpg?direct&}}

जब ऊ सब बैतलहम पहुँचिन तो रहय खातिर घारी का छोड़कय कौनो जगह नाहीं रहा। बच्चा वहीं पर पैदा भवा अऊर वकर महतारी वका वहीं पर लेटाय दिहिन। वकर नाम यीशु मसीह रखिन।{{https://api.unfoldingword.org/obs/jpg/1/en/360px/obs-en-23-06.jpg?direct&}}

ऊहै रतिया मा कुछ गड़रिये अपने भेंड़ का देखभाल करत रहय। अचानक यक उज्जर दूत उनकय लगे दिखा तो ऊ सब डेराय गयें। दूत कहिन डेराव न। हमरे लगे तोहरे खातिर यक शुभसमाचार है। मसीहा का जनम बैतलहम मा भवा है।{{https://api.unfoldingword.org/obs/jpg/1/en/360px/obs-en-23-07.jpg?direct&}}

जावो लड़कवा का हेरव, तोहरे सब वका कपड़ा मा लपेटा हुआ अऊर घारी मा परा पइबौ। अचानक आसमान मा दूत लोग परमेश्वर कै स्तुति कइ कय कहय लागे “स्वर्ग मा परमेश्वर कै महिमा अऊर पृथ्वी पर लोगन कै बीच मा शान्ति होय”।{{https://api.unfoldingword.org/obs/jpg/1/en/360px/obs-en-23-08.jpg?direct&}}

गड़रिये लोग तुरन्त जहाँ यीशु रहय वहीं पहुँच गयें अऊर जैसै दूत कहिन रहय वैसै देखकय खुश होय गयें अऊर वापस आय कय परमेश्वर की महिमा करय लागे ।{{https://api.unfoldingword.org/obs/jpg/1/en/360px/obs-en-23-09.jpg?direct&}}

कुछ दिन कै बाद ज्ञानी लोग पूरव देश से, आसमान मा यक अदभुत तरई का देख कय जान गइन कि यहूदियों कै यक नया राजा जनम लिहिन है। यही लिये राजा का देखय खातिर यात्रा कइकय ऊ सब बैतलहम मा पहुँचिन अऊर ऊ घरा का भी पाई गईन जहाँ यीशु औ वकर बाप महतारी रहत रहय।{{https://api.unfoldingword.org/obs/jpg/1/en/360px/obs-en-23-10.jpg?direct&}}

जब ज्ञानी लोग यीशु का वकरे महतारी कै साथ मा देखिन तब ऊ सब मूड़वा झुकाय कय स्तुति करय लागे अऊर यीशु का कीमती तोफा भेंट मा दिहिन। वकरे बाद दूसरे रास्तवा से वापस चला गयें।

बाइबल कै यक कहानी : मत्ती 1; लूका 2
