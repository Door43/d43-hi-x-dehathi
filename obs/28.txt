====== **28- यक धनी युवक** ======

{{https://api.unfoldingword.org/obs/jpg/1/en/360px/obs-en-28-01.jpg?direct&}}

यक दिन यक धनी युवक यीशु कै लगे आय कय पूछिस, “है नीक गुरु अनन्त जीवन पावे खातिर हम काव करी”? यीशु कहिन, “तू हम्मै काहे नीक कहत हौ? सिर्फ परमेश्वर ही नीक है। अगर तूहका अनन्त जीवन चाहीं तो परमेश्वर कै आज्ञा का मानव”।  {{https://api.unfoldingword.org/obs/jpg/1/en/360px/obs-en-28-02.jpg?direct&}}

ऊ बोलिस कि हम का का मानी? यीशु कहिन, “हत्या न करव, व्यभिचार न करव, चोरी न करव, झूठ न बोलव, अपने अम्मा बप्पा का आदर करव, अपने पड़ोसी का अपने जैसन प्यार करव”।{{https://api.unfoldingword.org/obs/jpg/1/en/360px/obs-en-28-03.jpg?direct&}}

युवक कहिस, “हम बचपनय से ही ई सबका मानित है। अब हमै अनन्त जीवन पावे खातिर कौन बात कय कमी है”? यीशु उनका देख कय प्रेम किहिन।{{https://api.unfoldingword.org/obs/jpg/1/en/360px/obs-en-28-04.jpg?direct&}}

यीशु कहिन, “अगर तू सिध्द बने चाहत हो, तो जावो सब कुछ बेच कय कंगालों को देय दियो ताकि तू आपन धन स्वर्ग मा बटोरवो। वकरे बाद आवो अऊर हमरे पिछे होय लियो।{{https://api.unfoldingword.org/obs/jpg/1/en/360px/obs-en-28-05.jpg?direct&}}

ऊ जवान आदमी प्रभु कै बात सुन कय बहुत दु:खी होय गवा। काहेकि ऊ धनवान रहय अऊर ऊ सब कुछ बेचा नाहीं चाहत रहा अऊर ऊ यीशु से मुड़ कय चला गवा।{{https://api.unfoldingword.org/obs/jpg/1/en/360px/obs-en-28-06.jpg?direct&}}

यीशु आपने चेलन से कहिन, “धनी लोगन का परमेश्वर कै राज्य मा घुसय का बहुत कठिन है। यक ऊँट का सुई कै छेदा कै अन्दर घुसय का सहला है। बकिल यक धनी आदमी का परमेश्वर कै राज्य मा प्रवेश करय का कठिन है।{{https://api.unfoldingword.org/obs/jpg/1/en/360px/obs-en-28-07.jpg?direct&}}

जब चेलन ई बात सुनिन तो चकित होय कय कहिन, “तब कौन उध्दार पाय सकत है”।{{https://api.unfoldingword.org/obs/jpg/1/en/360px/obs-en-28-08.jpg?direct&}}

यीशु चलेन का देख कय कहिन, “मनइ कै लिए ई असम्भव है। बकिल परमेश्वर कय लिए सम्भव है”।{{https://api.unfoldingword.org/obs/jpg/1/en/360px/obs-en-28-09.jpg?direct&}}

पतरस यीशु का कहिस, “हम सभै सब कुछ छोड़ कय तोहरे पिछे आयन है। हमका काव मिली”। {{https://api.unfoldingword.org/obs/jpg/1/en/360px/obs-en-28-10.jpg?direct&}}

यीशु कहिन, “जे कोई आपन घर, बाप, महतारी, भाई, बहन, बच्चे, अऊर धन सम्‍पति का छोड़ कय हमरे खातिर आवा है। तो ऊ वकर सौ गुना पाई अऊर अनन्त जीवन पाई। बकिल बहुत लोग जे पहले हैं ऊ सब पिछले होइहैं अऊर जे पिछले हैं ऊ पहले होइहैं”।

बाइबल कै यक कहानी : मत्ती 19:16-30; मरकुस 10:17-31; लूका 18:18-30
