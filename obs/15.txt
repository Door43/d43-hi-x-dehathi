====== 15. प्रतिज्ञा कय देशवा ======

{{https://api.unfoldingword.org/obs/jpg/1/en/360px/obs-en-15-01.jpg?direct&}}

आखरी मा कनान मा पहुँचय का समय आय गवा तो यहोशू दुई गुप्तचर का यरीहो नगर का देखय खातिर भेजिन। ऊ नगर कै देवाल बहुत ही उँच अऊर शक्त रहय। हुँआ रहाब नाम कय यक वेश्या रहत रही। ऊ इन दुयो गुप्तचर का लुकवाय कय आपने हिआँ रखिस काहेकि ऊ परमेश्वर कै ऊपरा विश्वास करत रही। वे लोग रहाब का वायदा किहिन कि जब वे यरीहो नाश करेका आइहैं तब रहाब का अऊर वकरे परिवार का नाश नाहीं करबय। वे लोग चला गयें।{{https://api.unfoldingword.org/obs/jpg/1/en/360px/obs-en-15-02.jpg?direct&}}

वकरे बाद इस्राएल लोग यर्दन नदिया पार होय कय प्रतिज्ञा कै देश मा घुसय का रहा। तब परमेश्वर यहोशू का कहिन, “पहले याजक का पानिया कै अन्दर मा भेजो”। जब याजक नदिया मा पहला कदम रखिस, तब पनिया बहय बन्द होय गवा ताकि लोग नदिया कै बिचवा से पार होइ जाय।{{https://api.unfoldingword.org/obs/jpg/1/en/360px/obs-en-15-03.jpg?direct&}}

जब लोग नदिया का पार होय गयें तब परमेश्वर यरीहो का नाश करेका तरीका यहोशू का बताइन। वका ऊ सब लोगन मानिन जैसन परमेश्वर कहिन रहय। सैनिक लोग औ याजक सब यरीहो नगर का चारों वरिया से दिन मा यक बार कइ कय छ: दिना तक घूमिन।{{https://api.unfoldingword.org/obs/jpg/1/en/360px/obs-en-15-04.jpg?direct&}}

सातवे दिना मा इस्रएली सब नगर का चारों वरिया से सात बार घूमिन अऊर जब आखरी बार घूमत रहय, याजक तुरही फूकिस तो सभै चिल्लाय लागे।{{https://api.unfoldingword.org/obs/jpg/1/en/360px/obs-en-15-05.jpg?direct&}}

तब यरिहो नगर कै देवाल गिर गवा। इस्राएली सब वकरे अन्दरवा हल कय रहाब अऊर वकरे परिवार का छोड़ कय बाकी सबका नाश कय दिहिन। इस्राएल मा रहय वाले बाकी कनान लोग भी ई बतिया कय सुन कय डराय लागे ।

Fix picture no 15-06

{{https://api.unfoldingword.org/obs/jpg/1/en/360px/obs-en-15-07.jpg?direct&}}

जब इस्राएल लोग गिबोन कै झूठ बोलय का बात जान गयें तो बहुत गुस्सा भै। बकिल वे सब ऊ शान्ति का समझौता का वनसे नाहीं तूरिन काहेकि परमेश्वर कै समनवा प्रतिज्ञा किहिन रहय। जब अन्य कनान कै दल अऊर एमोरिय दल गिबोन कै बारे मा सुनिन तो सब मिलकय गिबोन का आक्रमण करय आयें। तब गिबोनियन लोग बचय खातिर यहोशू से मदद माँगिन।

{{https://api.unfoldingword.org/obs/jpg/1/en/360px/obs-en-15-08.jpg?direct&}}

ई बात का सुनकय यहोशू इस्राएल का इकट्ठा कइ कय रतिया भर चल कय सुवेरे गिबोन मा पहुँच गयें। ई देख कय एमोरी लोग चौंक गयें अऊर कस कय लड़ाई भवा।{{https://api.unfoldingword.org/obs/jpg/1/en/360px/obs-en-15-09.jpg?direct&}}

ऊहै दिना परमेश्वर इस्राएल लोगन कै वलंग से लड़ाई किहिन तो एमोरियों लोग परेशान होय गयें। परमेश्वर पाथर का बहाय के बहुत एमोरियन का मार दिहिन।{{https://api.unfoldingword.org/obs/jpg/1/en/360px/obs-en-15-10.jpg?direct&}}

पूरी लड़ाई खतम होय तक परमेश्वर सूरज का यक ही जगह पर रख दिहिन अऊर बहुत भारी जीत दिहिन।{{https://api.unfoldingword.org/obs/jpg/1/en/360px/obs-en-15-11.jpg?direct&}}

परमेश्वर उन सबका हारय कय बाद अऊर बहुतय कनानी दल लड़ाई करे आवे लागे। यहोशू अऊर इस्राएली लोग उन सबका हराय दिहिन।{{https://api.unfoldingword.org/obs/jpg/1/en/360px/obs-en-15-12.jpg?direct&}}

ई लड़ाई कै बाद परमेश्वर प्रतिज्ञा कै देश कै जमिन का भाग कइ कय इस्राएलियन कै हर गोत्र का बाँट दिहिन। वकरे बाद इस्राएली लोग शान्ति से रहय लागे।{{https://api.unfoldingword.org/obs/jpg/1/en/360px/obs-en-15-13.jpg?direct&}}

जब यहोशू बूढ़ाय गवा तो इस्राएल लोगन का बुलाय कय इकट्ठा किहिन। परमेश्वर इस्राएलियन कै साथ मा जवन वाचा सीनै पर्वत पर बाँधिन रहय, वका यहोशू सबका याद दिलाइन। लोग वायदा किहिन कि वे सब परमेश्वर कै नियम मा चलय कै लिए विश्वस्त रहिहैं।

<code>
बाइबल कै यक कहानी : यहोशू 1-24
</code>
