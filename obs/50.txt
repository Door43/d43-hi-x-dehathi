====== 50. यीशु का पुनरागमन ======

{{https://api.unfoldingword.org/obs/jpg/1/en/360px/obs-en-50-01.jpg?direct&}}

2000 से ज्यादा साल होय गवा है। ई जगत कै बहुत लोग यीशु कय सुसमाचार सुन लिहिन है। कलिसीया बढ़य लाग है यीशु जगत कै अन्त मा आईब वायदा किहिन है। यध्दपि ऊ अब ही तक नाईं आवा है फिर भी ऊ आपन प्रतिज्ञा पूरा करी।{{https://api.unfoldingword.org/obs/jpg/1/en/360px/obs-en-50-02.jpg?direct&}}

हमरे सब यीशु कै पूनरागमन का इन्तजार करत समय परमेश्वर चाहत है कि हम सब पवित्र जीवन बिताई जवने मा परमेश्वर का महिमा हो। ऊ ईहो भी चाहत हे कि हम सब उनकय राज्य कै बारे मा दुसरेन का बताई। जब यीशु ई जगत मा रहय तब ऊ कहिन, “हमरे चेलन सारे जगत मा परमेश्वर कै राज्य कै बारे मा प्रचार करिहैं। तब जगत का अन्त होई”। ​

{{https://api.unfoldingword.org/obs/jpg/1/en/360px/obs-en-50-03.jpg?direct&}}

बहुत जातियाँ अभै तक यीशु कै बारे मा नाहीं सुनिन है। यीशु स्वर्ग का जायक से पहिले हर मसीही का कहिन रहय, “जवन लोग नाहीं सुनिन है उन्है सबका जाय कय सु-समाचार सुनाओ”। ऊ कहिन, “जावो सब जातियन कै लोगन का सु-समाचार सुनावो अऊर हमार चेला बनाओ!” अऊर “काटय खातिर फसल पाक गवा है”! {{https://api.unfoldingword.org/obs/jpg/1/en/360px/obs-en-50-04.jpg?direct&}}

यीशु कहिन, “यक दास अपने मालिक से श्रेस्ठ नाहीं है। जैसन जगत कै अधिकारियन हम्मै घिना किहिन अऊर मारिन वैसे ऊ तूहूं लोगन का भी हमरे खातिर कष्ट देहैं अऊर मारिहैं। यध्दपि ई दुनिया तूहंका क्लेश देई तब्बो तूहूं सब आनन्द करो काहेकि हम जगत कै अधिकारि शैतान का हरायन है। यदि तू अन्त तक हमरे प्रति विश्वस्त बने रहबो तो परमेश्वर तूहंका उध्दार करिहैं”।

{{https://api.unfoldingword.org/obs/jpg/1/en/360px/obs-en-50-05.jpg?direct&}}

यीशु अपने चेलन का जगत कै अन्त मा लोगन कै साथ काव-काव होयक वाला है, ऊहै विषय मा बतायक लिये यक कहानी कहिन। ऊ कहिन, “यक मनइ बढ़िया वीया का लैकय अपने खेत मा बोय दिहिस। जब ऊ सोवा रहे वकरे दुश्मन आय कय गोहूँ कै साथ गोहूँ कै मामा का बोई कय चला गवा”।{{https://api.unfoldingword.org/obs/jpg/1/en/360px/obs-en-50-06.jpg?direct&}}

जब पौधा बढ़य लाग तो वकर दास सब आय कय कहे लागे, ‘हे मालिक तू तो नीक बीया बोय रहो तो ई मामा कहाँ से आय गवा?’ मालिक उत्तर दिहिन, ‘होय सकत है हमार दुश्मन वका बोइस है’”।

{{https://api.unfoldingword.org/obs/jpg/1/en/360px/obs-en-50-07.jpg?direct&}}

“दास लोगन कहिन, ‘काव हम सब मामा का निकार दी?’ मालिक कहिन, नाहीं यदि तू निकारबो तो होइ सकत है गोहूँ भी निकर जाई। कटनी कै समय तक इन्तजार करव, वकरे बाद मामा का जलावे खातिर इक्टठा करव अऊर गोहूँ का हमरे डेहरी मा रख दियो।{{https://api.unfoldingword.org/obs/jpg/1/en/360px/obs-en-50-08.jpg?direct&}}

चेलन कहानी का नाहीं समझ पाइन तो यीशु से वकर अर्थ पूछय लागे। तब यीशु कहिन, “जवन मनई नीक बीया बोवत रहय ऊ मसीहा का दरशावत है। खेती जगत का दरशावत है। नीक बीया परमेश्वर कै राज्य के लोगन का दरशावत है”।{{https://api.unfoldingword.org/obs/jpg/1/en/360px/obs-en-50-09.jpg?direct&}}

“गोहूँ कै मामा दुष्ट लोगन का दरशावत है। जवन दुश्मन मामा का बोइस ऊ शैतान का दरशावत है। कटनी का समय जगत कै अन्त का दरशावत है। काटे वाले परमेश्वर कै स्वर्गदुतन का दरशावत है”।

{{https://api.unfoldingword.org/obs/jpg/1/en/360px/obs-en-50-10.jpg?direct&}}

“जब जगत कै अन्त होई स्वर्गदूतन दुष्ट लोगन का जवन शैतान कै वश मा है उन्है सबका इक्टठा कइ कय नरक कै धधकत आग मा डार दिहैं जहाँ रोवैक दाँत पीसेक अऊर भंयकर कष्ट होई। वकरे बाद धार्मिक मनइ सूर्य कै समान पिता परमेश्वर कै राज्य मा चमकिहैं”।{{https://api.unfoldingword.org/obs/jpg/1/en/360px/obs-en-50-11.jpg?direct&}}

यीशु कहिन जगत कै अन्त होयक से पहिले ऊ फिर से जगत मा वापस आइहैं। ऊ फिर से वही तरह बादलो मा आइहैं जवने तरह ऊ गये रहय। जब ऊ आइहैं तब हर मसीही जवन मर गये है ऊ जी जाइहैं अऊर वकरे साथ बदरा मा मिलिहैं।{{https://api.unfoldingword.org/obs/jpg/1/en/360px/obs-en-50-12.jpg?direct&}}

जवन मसीही जियत है ऊ ऊपर उठाय लिया जइहैं जे मरे हुओं मा से जी उठिन हे वनके साथ मा वे सब यीशु कै साथ मिलिहैं। वे सब यीशु कै साथ मा उहाँ रहिहैं। वकरे बाद यीशु अपने लोगन कै साथ सदा कै लिए सिध्द शान्ति अऊर एकता कय साथ मा रहिहैं।{{https://api.unfoldingword.org/obs/jpg/1/en/360px/obs-en-50-13.jpg?direct&}}

जे लोग उनपर विश्वास करिन है उन्हे सबका मुकुट देय खातिर यीशु वादा किहिन है। वे लोग परमेश्वर कै साथ मा उहाँ सदा के लिये राज्य करिहैं अऊर सिध्द शान्ति से रहिहैं।{{https://api.unfoldingword.org/obs/jpg/1/en/360px/obs-en-50-14.jpg?direct&}}

बकिल परमेश्वर उन सब लोगन का जवन यीशु पर विश्वास नाहीं किहिन है सबका न्याय करिहैं। ऊ उन लोगन का नरक मा डार देहैं। उहाँ पर ऊ लोग सदा के लिए रोइहैं, तड़पिहैं, दाँत पिसिहैं जवन आग कबहो नाहीं बुझत है ऊहै आग उन्है सबका लगातार जलाई अऊर कीड़ा भी लगातार खावा करि।{{https://api.unfoldingword.org/obs/jpg/1/en/360px/obs-en-50-15.jpg?direct&}}

जब यीशु वापस आइहैं तब ऊ शैतान का अऊर वकर राज्य का पूरी तरह से नाश करिहैं अऊर शैतान का नरक कै आग मा सदा खातिर डार दिहैं। उन लोगन कै साथ मा जवन लोग परमेश्वर कै आज्ञा न मान कय शैतान कै पिछे चलय खातिर चुनिन रहय।{{https://api.unfoldingword.org/obs/jpg/1/en/360px/obs-en-50-16.jpg?direct&}}

आदम अऊर हव्वा परमेश्वर कै आज्ञा का उल्लंघन कइ कय पाप का जगत मा लाइन रहय। परमेश्वर वका श्राप दिहिन अऊर नाश करय खातिर मन मा ठान लिहिन। बकिल यक दिन परमेश्वर यक नई स्वर्ग अऊर नई पृथ्वी का रचिहैं जवन सिध्द रही।{{https://api.unfoldingword.org/obs/jpg/1/en/360px/obs-en-50-17.jpg?direct&}}

यीशु अऊर उनकय लोग ऊहै नई पृथ्वी मा रहिहैं अऊर ऊ सदा खातिर वकरे ऊपर राज्य करिहैं। हर यक आसुँ का ऊ पोछ डारिहैं। अऊर उहाँ पर दु:ख, कष्ट, तकलीफ, रोयव, पाप, मौत नाहीं रहि। यीशु अपने राज्य का शान्ति अऊर न्याय के साथ राज्य करिहैं अऊर ऊ अपने लोगन कै साथ मा सदा के लिए रहिहैं।

बाइबल कय यक कहानी: मत्ती 24:14;28:18; यूहन्ना 15:20,16:33; प्रकाशितवाक्य 2:10; मत्ती 13:24-30,36-42; 1थिस्सलुनीकियों 4:13-5:11; याकूब 1:12; मत्ती 22:13; प्रकाशितवाक्य 20:10,21:1-22:21
