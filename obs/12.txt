====== **              12****. यात्रा**  ======

{{https://api.unfoldingword.org/obs/jpg/1/en/360px/obs-en-12-01.jpg?direct&}}

मिस्र कै गुलामी का छोड़ कय वे सब बहुतय खुश रहय। वे लोग मिस्री से  जवन कुछ माँगिन यहाँ तक सोना, चाँनी अऊर किमती चीज माँगिन तो वे लोग  सबकुछ दै दिहिन। कुछ अन्य जाती कै लोग भी परमेश्वर कै ऊपर विश्वास कइ कय मिस्र का छोड़ कय इस्राएलियन कै साथ मा चल दिहिन।{{https://api.unfoldingword.org/obs/jpg/1/en/360px/obs-en-12-02.jpg?direct&}}

परमेश्वर दिन मा बादल का खम्भा अऊर रतिया मा आग का खम्भा दै कय उन्हे सबका आगे आगे चलावत रहय। परमेश्वर हमेशा उनकय संघरी रह कय यात्रा मा मदद करत रहय।{{https://api.unfoldingword.org/obs/jpg/1/en/360px/obs-en-12-03.jpg?direct&}}

कुछ समय कय बाद फिरौन फिर से बदल गवा अऊर परमेश्वर वकरे मना का कठोर कय दिहिन। ताकि सब लोग, यहोवा ही फिरौन अऊर वकर सब देवतन से भी सर्वशक्तिमान है जानिहें ।{{https://api.unfoldingword.org/obs/jpg/1/en/360px/obs-en-12-04.jpg?direct&}}

फिरौन अऊर वकर सैनिक इस्राएलियन का फिर से आपन गुलामी मा लावे खातिर उनकय सबकय पीछा करय लागे। जब इस्राएली लोग देखिन कि वे लोग लाल समुन्दर अऊर फिरौन कै सैनिक कै बीचवा मा हैं तो घबराय कय रोवय लागे ओ कहय लागे, “हम सब काहे मिस्र छोड़ कय आयन? अब हमरे सब मारा जाबे”।{{https://api.unfoldingword.org/obs/jpg/1/en/360px/obs-en-12-05.jpg?direct&}}

मूसा इस्राएली लोगन का कहिन, “शान्त रहो, भय न करव! परमेश्वर तोहरे वलगं से लड़ाई कइ कय तूहुं लोगन का पूरी तरह से उध्दार करिहैं। परमेश्वर मूसा से कहिन “लोगन का कहो कि लाल समुन्दर कै ओर चलें”। {{https://api.unfoldingword.org/obs/jpg/1/en/360px/obs-en-12-06.jpg?direct&}}

वकरे बाद परमेश्वर बादल कै खम्भा का मिस्र कै सैनिक के समनवा रख दिहिन तौ वे लोग इस्राएली लोगन का देख नाहीं पाइन।{{https://api.unfoldingword.org/obs/jpg/1/en/360px/obs-en-12-07.jpg?direct&}}

परमेश्वर मूसा का कहिन, “समुन्दर कै ऊपर आपन हथवा का उठावो”। ऊ जब उठाइन तो बयार बहुत कसकय बहय लाग तो समुन्दर मा रस्तवा बन गवा।{{https://api.unfoldingword.org/obs/jpg/1/en/360px/obs-en-12-08.jpg?direct&}}

इस्राएली लोगन ऊहै रस्तवा मा चलय लागे अऊर पनिया दोनों तरफ देवाल बन कय खड़ा रहय।{{https://api.unfoldingword.org/obs/jpg/1/en/360px/obs-en-12-09.jpg?direct&}}

वकरे बाद परमेश्वर बादल कै खम्भा का हटाय दिहिन तौ मिस्र कै सैनिक इस्राएलियन का भागत देख लिहिन। तो वे लोग भी उनकय सबके पीछवा भागय खातिर ठान लिहिन।{{https://api.unfoldingword.org/obs/jpg/1/en/360px/obs-en-12-10.jpg?direct&}}

अऊर उनकय पीछवा भागय लागे। ऊहै समुन्दर कै रस्तवा मा जात रहय तो परमेश्वर उनकय सबका रथा का नष्ट कय डारिन। वे लोग चिल्लाय लागे कि भागो! परमेश्वर इस्राएलियन कै खातिर लड़ाई करत है!{{https://api.unfoldingword.org/obs/jpg/1/en/360px/obs-en-12-11.jpg?direct&}}

जब इस्राएली समुन्दर का पार होय गयें। तब परमेश्वर मूसा का कहिन, “फिर से आपन हाथ उठाव”। जब ऊ हथवा का उठाइन तो फिर पानी इक्कट्ठा होय कय मिल गवा। अऊर उहे मा सब सैनिक डूब मरें।{{https://api.unfoldingword.org/obs/jpg/1/en/360px/obs-en-12-12.jpg?direct&}}

जब इस्राएली लोग देखिन कि मिस्री सैनिक सब मर गयें तो वे सब परमेश्वर कै ऊपर अऊर ज्यादा भरोसा करय लागे। यह भी विश्वास किहिन की मूसा परमेश्वर कै नबी है।{{https://api.unfoldingword.org/obs/jpg/1/en/360px/obs-en-12-13.jpg?direct&}}

इस्राएली लोग मिस्र कै गुलामी से छूटकर बहुतय खुश होय कय गाना गाय गाय कय त्योहार मनावे लागे काहेकि परमेश्वर उनका सबका मिस्र कै गुलामी औ मौत से उध्दार किहिन रहय अऊर परमेश्वर कै आराधना करय खातिर वे सब आजाद होय गयें।{{https://api.unfoldingword.org/obs/jpg/1/en/360px/obs-en-12-14.jpg?direct&}}

परमेश्वर कैसे उनका सबका मिस्र कै ऊपरा जय दिहिन औ गुलामी से उध्दार किहिन वका याद कै के फसह कै त्योहार का हर साल मनावे खातिर परमेश्वर इस्राएलियन का आज्ञा दिहिन। वे लोग यक शुध्द भेंड़ मार कय अऊर बिना खमीर वाले रोटि कै साथ मा खाय कै इहे त्योहार का मनाइन।

बाइबल कै यक कहानी : निर्गमन 12:33-15:21
