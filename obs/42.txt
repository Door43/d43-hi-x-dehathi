====== 42. यीशु कै स्वर्गरोहण ======

{{https://api.unfoldingword.org/obs/jpg/1/en/360px/obs-en-42-01.jpg?direct&}}

जवने दिना यीशु मृतकों मा से जी उठिन वही दिना दुइ चेले रास्तवा मा चलत रहय। वें लोग पास वाले नगर का जात रहें। चलत-चलत वें लोग यीशु कै प्रति जवन भवा रहय, वकरे बारे मा बात करत रहय। वे सब लोग का भरोसा रहय कि ऊ मसीहा रहय अऊर उनका मार दिया गवा। मेहरारू लोगन से अभै सुनाई पड़त है कि ऊ फिर से जी गवा है। वे लोग नाहीं जान पावत रहय कि काव विश्वास करय।

{{https://api.unfoldingword.org/obs/jpg/1/en/360px/obs-en-42-02.jpg?direct&}}

ऊहै समय यीशु उनकय साथ मा चलय लागे। बकिल वे लोग जान नाहीं पाइन। यीशु उनका सबका पूछिन तू कवने विषय पर बात करत हयो। वे लोग उन्हें यीशु कै बारे मा जवन घटना भवा रहय वका बताइन। वे लोग सोचिन कि ई यक परदेशी हुए, जेका यरुशलेम मा जवन भवा रहय वका कुछ पता नाहीं है।{{https://api.unfoldingword.org/obs/jpg/1/en/360px/obs-en-42-03.jpg?direct&}}

वकरे बाद यीशु उन्है सबका परमेश्वर कै वचन मा मसीहा कै बारे मा काव लिखा है बताइन। ऊ उन लोगन का याद देलाइन कि नबी लोगन कहिन रहय मसीहा दु:ख उठाई अऊर मारा जाई बकिल ऊ फिर तीसरे दिन जी जाई। जब वे लोग नगर मा पहुँचिन तब शाम होय गवा रहय।{{https://api.unfoldingword.org/obs/jpg/1/en/360px/obs-en-42-04.jpg?direct&}}

ऊ दुइ लोग यीशु का अपने घरा मा रहय खातिर बोलाइन। यही लिए ऊ रुक गये। जब वे लोग खाय खातिर बैठिन तब यीशु रोटी लै कय परमेश्वर का धन्यवाद दै कय तूरिन। तब वे लोग जान पाइन कि ऊ यीशु है। वकरे बाद यीशु उनकय समनवा से गायब होय गइन।{{https://api.unfoldingword.org/obs/jpg/1/en/360px/obs-en-42-05.jpg?direct&}}

ऊहै दुइ लोग आपस मा बतुवाय लागे कि “ऊ यीशु रहय! यही लिये जब ऊ परमेश्वर का वचन कहत रहय तो हमरे दिला मा आग जलत रहा!” तुरन्त ही वे लोग दुबारा यरुशलेम का वापस गये और वे लोग पहुँच कय चेलन का बताइन कि “यीशु जिन्दा है! हम उनका देखेन हैं”।{{https://api.unfoldingword.org/obs/jpg/1/en/360px/obs-en-42-06.jpg?direct&}}

जब चेलन बात करत रहय अचानक यीशु ऊहै कमरा मा प्रगट भवा अऊर कहिन, “तोहरे सबका शान्ति मिलय!” चेलन सोचिन कि ऊ भूत हुये। बकिल यीशु कहिन, “काहे भय अऊर संदेह करत हयो? हमरे हाथ औ पैर का देखव। भूत लोगन का हमरे जैसन शरीर नाहीं रहत है”। तब यीशु कुछ खाय खातिर मांगिन। वे लोग उन्है रोटी औ मछरी दिहिन तो ऊ खाइन।

{{https://api.unfoldingword.org/obs/jpg/1/en/360px/obs-en-42-07.jpg?direct&}}

यीशु कहिन, “हम तोहरे सबका कहेन रहय कि परमेश्वर कै वचन मा जवन लिखा है उ सब पूर होई”। ऊ उन सबकय मन का खोल दिहिन ताकि परमेश्वर कै वचन समझ लिहें। ऊ कहिन, “बहुत साल पहिलेन “ई लिखा गवा रहय कि मसीहा दु:ख उठाई, मर जाई औ फिर तीसरे दिन जी जाई”।{{https://api.unfoldingword.org/obs/jpg/1/en/360px/obs-en-42-08.jpg?direct&}}

“इहो वचन मा लिखा है कि हमरे चेलन प्रचार करिहैं ताकि सब मनई मन फिराय के अपने पापों कै खातिर पश्चाताप कइ कय छमा पावें। यरुशलेम मा पहले शुरु करिहैं वकरे बाद पूरे जगतिया कै सब जातिन का बताइहैं। तोहरे सब ई बात कै गवाह होव”।{{https://api.unfoldingword.org/obs/jpg/1/en/360px/obs-en-42-09.jpg?direct&}}

दिहिन। ऊ जिन्दा है बोलकर बहुत तरह से प्रमाण दिहिन अऊर उनकय सबका परमेश्वर कै राज्य कै विषय मा बताइन।{{https://api.unfoldingword.org/obs/jpg/1/en/360px/obs-en-42-10.jpg?direct&}}

यीशु चेलन का बताइन, “स्वर्ग अऊर पृथ्वी का सारा अधिकार हमै दिया गवा है। यही लिए जावो हर जाति कै लोगन का सु-समाचार बताय के पिता-पुत्र-पवित्र आत्मा कै नाम से बपतिस्मा दै कय हमार चेला बनाओ अऊर जवन-जवन बात हम तुहूं लोगन का सिखायन है वका मानय खातिर उन्है सिखाओ। याद राखव जगत कै अन्त तक हम तोहरे लोगन कै साथ रहबय”।

{{https://api.unfoldingword.org/obs/jpg/1/en/360px/obs-en-42-11.jpg?direct&}}

40 दिन कै बाद यीशु चेलन का कहिन, “यरुशलेम मा रहो जब तक हमार पिता पवित्र आत्मा कै शक्ति तुहूं लोगन कै ऊपर न भेजय”। वकरे बाद यीशु स्वर्ग का चले गये, यक बादर उन्हे ढक लिहिन। यीशु सबकय ऊपर राज्य करय खातिर परमेश्वर कै दाहिने ओर बैठिन हैं।

बाइबल कै यक कहानी : मत्ती 28:16-20; मरकुस 16:12-20; लुका 24:13-53; यूहन्ना 20:19-23; प्रेरितों कै काम 1:1-11
