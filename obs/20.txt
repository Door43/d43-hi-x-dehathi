====== **20****. बँधुआई अऊर वापसी**  ======

{{https://api.unfoldingword.org/obs/jpg/1/en/360px/obs-en-20-01.jpg?direct&}}

इस्राएल अऊर यहूदा दोनों राज्य परमेश्वर कै विरूध्द पाप किहिन। परमेश्वर जवन वाचा सीनै पर्वत पर बाँन्धिन रहय वे सब वका तूर दीहीन। परमेश्वर नबियन का भेज कय चेतावनी दिहिन ताकि ऊ सब पश्चताप करय। बकिल ऊ सब परमेश्वर कै बात नाहीं मानिन अऊर परमेश्वर कै आराधना नाहीं किहिन।{{https://api.unfoldingword.org/obs/jpg/1/en/360px/obs-en-20-02.jpg?direct&}}

परमेश्वर शत्रु का भेज कय ऊहै दूई राज्य का दण्ड दिहिन। असूर राज्य कै राजा बहुतय कठोर अऊर शक्तिशाली रहय। ऊ इस्राएल का नाश कय दिहिन। ऊ इस्राएल कै बहुतय लोगन का मार दिहिन अऊर सब कीमती कीमती सामान का लै लिहिन अऊर देश का जलाय दिहिन।{{https://api.unfoldingword.org/obs/jpg/1/en/360px/obs-en-20-03.jpg?direct&}}

असूर कै लोग इस्राएल महिकै नीक, ज्ञानी, धनी अऊर अगुवें लोगन का आपन देश का लै लिहिन अऊर जवन बहुत गरीब रहय औ ऊ मरय से बचिन रहय उन्हे सबका इस्राएल मा छोड़ दिहिन।{{https://api.unfoldingword.org/obs/jpg/1/en/360px/obs-en-20-04.jpg?direct&}}

असूरिय लोग बहुतय विदेशिन का इस्राएल मा रहय खातिर लै आयें। ऊहै विदेशी लोग ऊ देश का फिर से बनावे लागे जवन टूट गये रहा। अऊर ऊहै महिसे बियाह करय लागे जवन बचे रहय। इस्राएल कै वंश मा से जे जे ऊहै विदेशी लोगन से बियाह किहिन उन्हे सबका सामरी कहा गवा। {{https://api.unfoldingword.org/obs/jpg/1/en/360px/obs-en-20-05.jpg?direct&}}

परमेश्वर कै ऊपर विश्वास न करय कै कारण अऊर आज्ञा का न मानय कै कारण परमेश्वर इस्राएलियन का जवन दण्ड दिहिन रहय, वका यहूदा कै लोग देखिन। फिर भी मूर्ति पूजा करब नाहीं छोड़िन। परमेश्वर उनका सबका समझावे खातिर परमेश्वर बहुतय नबियन का भेजिन। बकिल वे सब नाहीं मानिन।{{https://api.unfoldingword.org/obs/jpg/1/en/360px/obs-en-20-06.jpg?direct&}}

इस्राएल नाश होय कै 100 साल कै बाद परमेश्वर बेबिलोन कै राजा नबूकदनेस्सर का भेज कय यहूदा पर हमला करवाइन। बेबिलोन यक शक्तिशाली राज्य रहय। यहूदा कै राजा नबूकदनेस्सर कै दास बनय खातिर अऊर हर साल बहुतय रूपयवा देय खातिर तैयार रहय। अऊर ऊ देत भी रहय।{{https://api.unfoldingword.org/obs/jpg/1/en/360px/obs-en-20-07.jpg?direct&}}

बकिल कुछ साल कय बाद यहूदा कै राजा बेबिलोन कै विरुध्द मा गइन, तो बेबिलोन यहूदा कै ऊपर हमला करय लागे। वे सब यरूशलेम का अपने अधीन कय लिहिन अऊर मन्दिर का तूर दिहिन। नगर अऊर मन्दिर से सब धन का लूट लै गइन।{{https://api.unfoldingword.org/obs/jpg/1/en/360px/obs-en-20-08.jpg?direct&}}

यहूदा कै राजा का दण्ड दिये खातिर नबूकदनेस्सर कै सिपाही राजा कै बेटवा का वकरे समनवा मार दिहिस अऊर वका आन्हर बनाय दिहिस अऊर ऊहै राजा का लै कय जेलिया मा डार दिहिस कि ऊ मर जाय।{{https://api.unfoldingword.org/obs/jpg/1/en/360px/obs-en-20-09.jpg?direct&}}

नबूकदनेस्सर अऊर वकर सिपाही यहूदा कै सब लोगन का बेबिलोन लै गइन। खाली गरीब का खेतिया करय खातिर छोड़िन। जब बेबिलोन परमेश्वर कै लोगन का दवाब डालत है आपन देश का छोड़ कय बेबिलोन जाय खातिर ऊहै समय का बँधुआई कहा जात है।{{https://api.unfoldingword.org/obs/jpg/1/en/360px/obs-en-20-10.jpg?direct&}}

परमेश्वर आपन लोगन का दुसरे देश मा बँधुआई रखिन रहय तौभी ऊ आपन लोगन का अऊर आपन वायदा का नाहीं भूलिन रहय। परमेश्वर आपन लोगन का देखत रहय औ नबियन कै व्दारा बात करत रहय। ऊ वायदा किहिन रहय कि 70 साल कय बाद दोबारा वे सब आपन प्रतिज्ञा कै देश का वापस जाईहैं।{{https://api.unfoldingword.org/obs/jpg/1/en/360px/obs-en-20-11.jpg?direct&}}

70 साल कय बाद फारस कै राजा कुस्रू बेबिलोन का हराइस तो बेबिलोन फारस राज्य मा मिल गवा। हुआँ इस्राएल लोग यहूदी कय नाम से जाना जात रहय। कोई कोई पूरा जीवन बेबिलोन मा बिताय दिहिन। वमा से कुछ पुरनिया यहूदी लोग यहूदा देश का याद किहिन।{{https://api.unfoldingword.org/obs/jpg/1/en/360px/obs-en-20-12.jpg?direct&}}

फारस कै राजा शक्तिशाली तो रहय बकिल दयालु भी रहय। यही लिए कहिस कि अगर कोइ भी यहूदी अपने देश का लौटय चाहत है तो लौट सकत है। यहाँ तक कि ऊ मन्दिर का फिर से बनावे खातिर पैसा दिहिन। यही लिए 70 साल कय बाद कुछ यहूदी लोग यहूदा कय यरुशलेम नगर का लौट आयें।{{https://api.unfoldingword.org/obs/jpg/1/en/360px/obs-en-20-13.jpg?direct&}}

जब लोग यरूशलेम मा पहुँच गयें तो मन्दिर अऊर वकर देवाल का दुबारा बनाइन। दूसरे देश कै राजा शासन चलावत रहय फिर भी वे सब अपने प्रतिज्ञा कै देश मा रहिकय मन्दिर मा परमेश्वर कै आराधना करय लागे।

बाइबल कै यक कहानी : 2 राजाओं 17;24-25; 2 इतिहास 36; एज्रा 1-10; नहेम्याह 1-13
