====== 18. राज्य दुइ भाग होई गवा ======

{{https://api.unfoldingword.org/obs/jpg/1/en/360px/obs-en-18-01.jpg?direct&}}

बहुतय सलिया कै बाद दाऊद मर गवा, तो वकर बेटवा सुलैमान इस्राएल मा राज करय लाग। परमेश्वर सुलैमान का पूछिन, “तू काव चाहत हो माँगो”। तो ऊ राज्य चलावे खातिर परमेश्वर से ज्ञान माँगिन। तो परमेश्वर वकरे प्रति खुश होय कय पूरा पृथ्वी भर मा वका सबसे ज्ञानी बनाय दिहिन। ऊ ज्ञान से आपन लोगन का न्याय करत रहा। परमेश्वर वका ज्ञान कै साथ धन भी दिहिन।{{https://api.unfoldingword.org/obs/jpg/1/en/360px/obs-en-18-02.jpg?direct&}}

यरूशलेम मा सुलैमान परमेश्वर कै खातिर यक मन्दिर बनाइन जवन वकरे बप्पा कै सपना रहय। लोग मिलाप वाले तम्बू कै बदले मा मन्दिर पर जाय कय आराधना करय लागे अऊर भेंट चढ़ावे लागे। परमेश्वर हुआँ पर आपन लोगन कै साथ मा रहय लागे।{{https://api.unfoldingword.org/obs/jpg/1/en/360px/obs-en-18-03.jpg?direct&}}

सुलैमान अन्य विजाती मेहरारूयन का प्यार करय लाग। ऊ 1000 मेहरारुयन का बियाह कइ कय परमेश्वर कै आज्ञा का उलंघन किहिन। वमन से कुछ मेहरारु विदेशी रहय। ऊ सब आपने देवतन का आपने साथ लय कय पूजा करय लागे। जब सुलैमान बूढ़ाय गवा तब ऊ भी उनकय देवतन का पूजा करय लाग।{{https://api.unfoldingword.org/obs/jpg/1/en/360px/obs-en-18-04.jpg?direct&}}

परमेश्वर सुलैमान कै ऊपर बहुतय गुस्साय कय वका दण्ड दिहिन काहेकि ऊ अविश्वस्त रहय। परमेश्वर प्रतिज्ञा किहिन कि सुलैमान कै मरय कय बाद राज्य का दुई भाग कई देबय।{{https://api.unfoldingword.org/obs/jpg/1/en/360px/obs-en-18-05.jpg?direct&}}

सुलैमान कै मरय कय बाद मा वकर बेटवा रहूबियाम राजा बन गवा। तो ऊ यक मूरख राजा रहय। सारे इस्राएल जाति कै लोग वकरे लगे आय कय शिकायत करय लागे कि जब सुलैमान रहय तो बहुतय काम करावत रहय बकिल कम पैसवा देत रहय।{{https://api.unfoldingword.org/obs/jpg/1/en/360px/obs-en-18-06.jpg?direct&}}

रहूबियाम मूर्खता से कहिस कि हमार बप्पा तोहरे से बहुत काम करावत रहय। बकिल हम तो तोहरे सबका वनसे भी ज्यादा काम देबय अऊर दण्ड भी देबय।{{https://api.unfoldingword.org/obs/jpg/1/en/360px/obs-en-18-07.jpg?direct&}}

इस्राएल कै 12 गोत्र मा से 10 गोत्र रहूबियाम कै विरुध्द मा गइन। केवल 2 गोत्र वकरे साथ रहय। तो ऊहै दुइ गोत्र का लै कय यहूदा राज्य बना।{{https://api.unfoldingword.org/obs/jpg/1/en/360px/obs-en-18-08.jpg?direct&}}

इस्राएली कै बाकि दस गोत्र वकरे विरूध्द मा गयें रहय। वे सब यारोबाम नाम कै यक आदमी का चुन कय अपने ऊपरा राजा बनाइन। उनकय सबकय राज्य उत्तर मा रहय। अऊर ऊ राज्य का इस्राएल राज्य कहा गवा।{{https://api.unfoldingword.org/obs/jpg/1/en/360px/obs-en-18-09.jpg?direct&}}

यारोबाम परमेश्वर कै विरूध्द जाय कय लोगन का पाप करवाइस। यहूदा मा जाय कय परमेश्वर कै मन्दिर मा आराधना करय का बजाय इस्राएल मा आराधना करय खातिर लोगन कै लिए ऊ दुई मूर्ति बनाइस।{{https://api.unfoldingword.org/obs/jpg/1/en/360px/obs-en-18-10.jpg?direct&}}

इस्राएल राज्य अऊर यहूदा राज्य आपस मा दुशमन बन गयें अऊर आपस मा बार बार लड़ाई करय लागे।{{https://api.unfoldingword.org/obs/jpg/1/en/360px/obs-en-18-11.jpg?direct&}}

इस्राएल राज्य कै सब राजा दुष्ट रहय। वमा से बहुत इस्राएली लोग राजा बनय खातिर आपने राजा का मार डारत रहय।{{https://api.unfoldingword.org/obs/jpg/1/en/360px/obs-en-18-12.jpg?direct&}}

इस्राएल कय सब राजा अऊर बहुतय लोग मूर्ति पूजा करय लागे। उन सबकय मूर्ति पूजा मा व्यभिचार अऊर बच्चे का बलि चढ़ाइब शामिल रहय।{{https://api.unfoldingword.org/obs/jpg/1/en/360px/obs-en-18-13.jpg?direct&}}

यहुदा कै राजा सब दाऊद कै वंश रहय। वमा से कुछ राजा बढ़िया रहय, न्याय से शासन करत रहय अऊर परमेश्वर कै आराधना करत रहय। बकिल कुछ राजायें दुष्ट रहय, ठगत रहय औ मूर्ति पूजा करत रहय। यहाँ तक कि अपने वेटवन का झूठे देवतन कै लगे बलि चढ़ाय देत रहै। यहूदा कै बहुत राजा परमेश्वर कै विरुध्द मा जाय कय अन्य देवतन का पूजा करत रहय।

          बाइबल कै यक कहानी : 1 राजाओं 1-6;11-12
