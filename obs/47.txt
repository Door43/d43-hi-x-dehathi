====== 47. फिलिप्पी मा पौलुस अऊर सीलास ======

{{https://api.unfoldingword.org/obs/jpg/1/en/360px/obs-en-47-01.jpg?direct&}}

जब शाऊल रोम साम्राज्य मा यात्रा करत रहय तो ऊ आपन रोमी नाम “पौलुस” बताइन। यक दिन पौलुस अऊर उनकय दोस्त सीलास यीशु मसीह का सुसमाचार का प्रचार करय खातिर फिलिप्पी नगर का गये। वे लोग नगर कै बाहर नदी कै किनारे गये ई सोच कय कि उहाँ प्रार्थना करय का जगह होई। उहाँ वे लुदिया नाम कय यक मेहरारु से मिले जे व्यापारिन अऊर परमेश्वर कै भक्त मेहरारु रहय। ​

{{https://api.unfoldingword.org/obs/jpg/1/en/360px/obs-en-47-02.jpg?direct&}}

परमेश्वर वकरे ह्रदय का खोल दिहिन तो ऊ यीशु कै वचन पर विश्वास किहिन। ऊ अऊर वकर पूरा परिवार बपतिस्मा लिहिन। पौलुस अऊर सीलास का ऊ आपन घरे रहय खातिर बुलाइन तो वे लोग वकरे परिवार कै साथ मा रहिन।{{https://api.unfoldingword.org/obs/jpg/1/en/360px/obs-en-47-03.jpg?direct&}}

पौलुस अऊर सीलास प्रार्थना करय का जगह मा लोगन से रोज मिलत रहय। वे लोग जात समय मा रोज यक दुस्टात्मा पीड़ीत दासी उनकय पीछे-पीछे आवत रहय। ऊ भविष्य कै बारे मा लोगन का बतावत रहय। वकरे जरिये वकर स्वामी लोग बहुत पैसा कमात रहय।                                                              {{https://api.unfoldingword.org/obs/jpg/1/en/360px/obs-en-47-04.jpg?direct&}}

ऊ दासी पौलुस अऊर सीलास कै पीछे चिल्लाय कय कहत रही,“ई मनई परम प्रधान परमेश्वर कै दास हुएँ। वे लोग तुहूं लोगन का उध्दार कय मार्ग बतावत है!” ऊ ऐसे बहुत दिन तक करय लाग तो पौलुस दु:खित होय गये।     {{https://api.unfoldingword.org/obs/jpg/1/en/360px/obs-en-47-05.jpg?direct&}}

यक दिन जब ऊ फिर से कहिस, पौलुस मुड़कय वकरे अन्दर रहय वाला दुष्टात्मा से कहिन, “यीशु कै नाम से बाहर निकर जा”। तुरन्त हि दुष्टात्मा चला गवा तो ऊ दासी ठिकाय गइ।{{https://api.unfoldingword.org/obs/jpg/1/en/360px/obs-en-47-06.jpg?direct&}}

जवन लोग ऊहै दासी से पैसा कमात रहय ऊ लोग समझ लिहिन कि दुष्टात्मा कै वैगेर ऊ भविष्य कय बारे मा नाहीं बताय पाई। उन लोगन कय पैसा कमाय का तरीका चला गवा तो वे सब गुस्साय गये।

{{https://api.unfoldingword.org/obs/jpg/1/en/360px/obs-en-47-07.jpg?direct&}}

ऊ दासी कै मालिक सब पौलुस अऊर सीलास का रोमी सरकार कै हथवा मा सौंप दिहिन तो वे लोग उनका मार कय जेल मा डार दिहिन।{{https://api.unfoldingword.org/obs/jpg/1/en/360px/obs-en-47-08.jpg?direct&}}

दरोगा उनका सबका भीतर कय कोठरी मा रखिस अऊर पाँव मा लकड़ी का ठोंक दिहिस। आधी रात कै समय मा वे लोग ऊहै दसा मा भजन गाय कय परमेश्वर कै स्तुति करय लागे।{{https://api.unfoldingword.org/obs/jpg/1/en/360px/obs-en-47-09.jpg?direct&}}

अचानक जेल मा बड़ा भुइंडोल भवा। इहाँ तक की जेल कै नीव हिल गवा अऊर तुरन्त सब व्दार खुल गवा अऊर सब कय बन्धन भी खुल गवा।{{https://api.unfoldingword.org/obs/jpg/1/en/360px/obs-en-47-10.jpg?direct&}}

जेल कै दरोगा नींद से जाग कय देखिस सब बन्दियन कै बन्धन अऊर दरवाजा खुला पड़ा है। ऊ सोचिस कि सब बन्दी भाग गये। ऊ बहुत डेराय कय आत्महत्या करय का प्रयास किहिस काहेकि ऊ जानत रहा कि यदि ऊ बन्दियन का भागय दी तो रोमी सरकार वका मार डारी। बकिल पौलुस वका देख कय रोकिन अऊर कहिन, “अपने आपका न नुकसान न करव। हम सभै यहीं हैं”। ​

{{https://api.unfoldingword.org/obs/jpg/1/en/360px/obs-en-47-11.jpg?direct&}}

दरोगा थरथराय कय पौलुस अऊर सीलास कै लगे आय कय पूछिस, “उध्दार पावे खातिर हम्मै काव करेक परी?” पौलुस उत्तर दिहिन, “यीशु मसीह पर विश्वास करबो तो तू अऊर तोहार परिवार उध्दार पाई”। वकरे बाद दरोगा पौलुस अऊर सीलास का अपने घरा लै जाय कय घाव धोइन तब पौलुस यीशु मसीह कै बारे मा सु-समाचार पूरे परिवार का बताइन।{{https://api.unfoldingword.org/obs/jpg/1/en/360px/obs-en-47-12.jpg?direct&}}

दरोगा अऊर वकर पूरे परिवार यीशु मसीह पर विश्वास कइ कय बपतिस्मा लिहिन। वकरे बाद दरोगा, पौलुस अऊर सीलास का खाना दिहिन। वे सब इक्कटठा होय कय आनन्द करय लागे।{{https://api.unfoldingword.org/obs/jpg/1/en/360px/obs-en-47-13.jpg?direct&}}

वकरे बाद वाले दिन नगर कै नेता लोग पौलुस औ सीलास का बन्दीगृह से निकार कय फिलिप्पी छोड़ कय चले जाय का कहिन। पौलुस औ सीलास लुदिया अऊर कुछ दोस्तन का मिलय कय बाद ऊ नगर का छोड़ दिहिन। यीशु मसीह कै बारे मा सु-समाचार फैलय लाग अऊर कलीसिया बढ़य लाग।{{https://api.unfoldingword.org/obs/jpg/1/en/360px/obs-en-47-14.jpg?direct&}}

पौलुस अऊर अन्य मसीही नेतन बहुत नगर मा यात्रा कइ कय  सु-समाचार प्रचार किहिन अऊर लोगन का शिक्षा दिहिन। वे लोग कलीसिया कै विश्वासीयन का शिक्षा देई खातिर औ उत्साहित करय खातिर बहुत सारे पत्र भी लिखिन। वमा से कुछ पत्र बाइबल का किताब बन गवा।

बाइबल कै यक कहानी : प्रेरितों कै काम 16:11-40
