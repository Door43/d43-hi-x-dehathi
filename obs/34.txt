====== 34. यीशु कहानियों कै व्दारा शिक्षा दिहिन ======

{{https://api.unfoldingword.org/obs/jpg/1/en/360px/obs-en-34-01.jpg?direct&}}

परमेश्वर कै राज्य के बारे मा यीशु बहुत कहानियाँ बताइन। उदाहरण कै रुप मा कहिन, “परमेश्वर कै राज्य यक लाही कै दाना कै समान है। यक आदमी वका खेत मा बोइस। तोहरे सब जानत हयो कि लाही का दाना सब बीजन से छोट है”।{{https://api.unfoldingword.org/obs/jpg/1/en/360px/obs-en-34-02.jpg?direct&}}

“बकिल जब ऊ बाढ़त है तो बगान मा जितने पेड़ है सब पेड़न से बड़ा होत है। जेकर डाली मा चिरई भी आपन झोंझ बनाय कय रहत है”।{{https://api.unfoldingword.org/obs/jpg/1/en/360px/obs-en-34-03.jpg?direct&}}

यीशु अऊर यक कहानी बताइन, “परमेश्वर कै राज्य खमीर कै समान है जेका यक मेहरारु लै कय कुछ पिसान मा मिलाय दिहिस तो ऊ सब पिसान खमीर होय गवा”।{{https://api.unfoldingword.org/obs/jpg/1/en/360px/obs-en-34-04.jpg?direct&}}

“परमेश्वर कै राज्य खेत मा गाड़ा हुआ धन कै समान है जेका केहु लुकवाये रहा। अऊर यक व्यक्ति वका पाय कय दुबारा गाड़ दिहिस औ आनन्द कय मारे आपन सब कुछ का बेच कय ऊहै खेतवा का मोल लिहिस”। ​

{{https://api.unfoldingword.org/obs/jpg/1/en/360px/obs-en-34-05.jpg?direct&}}

“परमेश्वर कै राज्य यक अनमोल मोती कै समान है। जब यक व्यापारी वका पाइस तो ऊ आपन सब कुछ का बेच कय वका मोल लिहिस”।{{https://api.unfoldingword.org/obs/jpg/1/en/360px/obs-en-34-06.jpg?direct&}}

यीशु यक कहानी कुछ लोगन का बताइन जवन अपने ऊपर भरोसा रखत रहय, अपने आपका धर्मी समझत रहय औ दुसरेन का तुच्छ जानत रहय। यीशु उनकय सबका कहिन, “दुई आदमी मन्दिर मा प्रार्थना करय गयें, वमा से यक चुंगी लेय वाला रहय अऊर दुसरा धार्मिक गुरु रहय”।{{https://api.unfoldingword.org/obs/jpg/1/en/360px/obs-en-34-07.jpg?direct&}}

“धार्मिक गुरु ऐसन प्रार्थना किहिस, ‘हे परमेश्वर हम तुहका धन्यवाद देइत है कि हम दुसरे लोगन कै जैसन चोरी करय वाला, अन्यायी, व्यभिचारी नाहीं हैन। न तौ ऊहै चुंगी लेय वाले कै जैसन हैन’”।

{{https://api.unfoldingword.org/obs/jpg/1/en/360px/obs-en-34-08.jpg?direct&}}

“हम हर हप्ता दुइ दाइं उपवास करित है औ आपन सब कमाइ कय दसमांश देइत है”।{{https://api.unfoldingword.org/obs/jpg/1/en/360px/obs-en-34-09.jpg?direct&}}

“बकिल ऊ चुंगी लेय वाला, धार्मिक गुरु से दूर खड़ा होई कय स्वर्ग की ओर न देख कय आपन सीना का पीट पीट कय कहिस, ‘हे परमेश्वर हमरे जैसन पापी पर दया करव’”।{{https://api.unfoldingword.org/obs/jpg/1/en/360px/obs-en-34-10.jpg?direct&}}

वकरे बाद यीशु कहिन, “हम सही कहित है परमेश्वर ऊहै चुंगी लेय वाले कै प्रार्थना सुनिन अऊर वका धर्मी ठहराइन। बकिल धार्मिक गुरु कय प्रार्थना का पसन्द नाहीं किहिन। जे घमण्डी होई वका परमेश्वर नीचे गिरइहैं, औ जे आपने का नम्र बनाई वका परमेश्वर ऊँचा उठाइहैं”।

      बाइबल कै यक कहानी : मत्ती 13:31-33,44-46; मरकुस 4:30-32; लूका 13:18-21; 18:9-14
