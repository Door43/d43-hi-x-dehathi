====== 3. जल-प्रलय ======

{{https://api.unfoldingword.org/obs/jpg/1/en/360px/obs-en-03-01.jpg?direct&}}

ढेर साल बीतगवा, बहुत मनइ दुनिया मा होय गयें औ पाप बहुत बढ़ गवा। मनई बहुत दुष्ट अऊर विद्रोही बन गयें यह देख कय परमेश्वर दु:खी होय कय पूरी संसार का जल-प्रलय के जरिये खतम करय का ठान लिहिन।{{https://api.unfoldingword.org/obs/jpg/1/en/360px/obs-en-03-02.jpg?direct&}}

बकिल नूह परमेश्वर कै नजर मा अनुग्रह पाइस काहेकि ऊ दुष्ट लोगन कै संघरी रह कय भी धार्मिक रहा। परमेश्वर नूंह को आवे वाले जल-प्रलय के बारे मा बताय कय कहिन, “यक बड़ा जहाज बनाय डारो, ताकि तोहार परिवार बच जाय”।{{https://api.unfoldingword.org/obs/jpg/1/en/360px/obs-en-03-03.jpg?direct&}}

परमेश्वर कहिन, “लकड़ी कै यक भारी जहाज बनाओ जवने का लम्बाई 140 मीटर, चौड़ाई 23 मीटर अऊर उँचाई 13.5 मीटर रही अऊर वमा तीन मंजिला, बहुत कमरा, छत अऊर यक खिड़की रही। ऊ जहाज कै खातिर तू, तोहार परिवार अऊर हर मेर कै जानवरन बाढ़ से बचिहैं”।{{https://api.unfoldingword.org/obs/jpg/1/en/360px/obs-en-03-04.jpg?direct&}}

नूह परमेश्वर कै बात का मानिन। परमेश्वर जैसन कहिन रहय ऊ अऊर वकर तीन बेटवें वैसन किहिन। वका करय खातिर बहुत साल लाग गवा काहेकि जहाजिया बहुतय बड़ा रहय। नूह जहाजिया बनावत समय मा लोगन का जल-प्रलय कय बारे मा बताइस जवन परमेश्वर भेजय वाला रहय अऊर उन्हे सबका परमेश्वर कै लगे पाप से मन फिराय के आवे का कहिस। बकिल लोग वकरे बात का विश्वास नाहीं किहिन ।{{https://api.unfoldingword.org/obs/jpg/1/en/360px/obs-en-03-05.jpg?direct&}}

परमेश्वर नूह औ वकर परिवार का कहिन, “आपने खातिर अऊर जानवरन कै खातिर बहुतय खाय वाला सामान इकट्‍ठा करव”। जब सबकुछ तैयार भै तो परमेश्वर कहिन, “आपन परिवार सहित जहाजिया कै अंदर मा परवेश करव”। वे सब आठ लोग रहै।{{https://api.unfoldingword.org/obs/jpg/1/en/360px/obs-en-03-06.jpg?direct&}}

फिर परमेश्वर हर मेर कै जानवरन अऊर चिरई मा से नर-मादा कइ कय सात-सात जोड़ा जहाजिया कै अंदर भेज दिहिन। जब वे सब अंदरवा चला गयें तब परमेश्वर जहाजिया कै पल्लवा बन्‍द कय दिहिन।{{https://api.unfoldingword.org/obs/jpg/1/en/360px/obs-en-03-07.jpg?direct&}}

पनिया 40 दिन 40 रतिया तक बिना रुके बरसय लाग। धरतिया पनिया से भर गवा यहां तक कि पहाड़, पर्वत भी बूड़ गये।{{https://api.unfoldingword.org/obs/jpg/1/en/360px/obs-en-03-08.jpg?direct&}}

धरतिया महिकी सब मर गये, जहाज वैसे ही पनिया मा पौंड़त रहय; जे जे जहाज मा रहय वनही सब बचे।।{{https://api.unfoldingword.org/obs/jpg/1/en/360px/obs-en-03-09.jpg?direct&}}

बरखा खतम होय कय बाद पाँच महीना तक जहाजिया पौंड़त रहय अऊर पनिया कम होत गवा। यक दिन जहाज यक पर्वत कै ऊपरा रुक गवा; फिर धरती मा भी पनिया भरा रहय। फिर तीन महीना कै बाद पर्वत कै ऊपरी भाग देखय लाग।{{https://api.unfoldingword.org/obs/jpg/1/en/360px/obs-en-03-10.jpg?direct&}}

अऊर 40 दिन कै बाद जब पनिया कम भवा, तब नूह जानय खातिर यक कौवा का उड़ाईस तो कौवा उड़गवा अऊर वापस नाहीं आवा।{{https://api.unfoldingword.org/obs/jpg/1/en/360px/obs-en-03-11.jpg?direct&}}

वकरे बाद कबूत्तर का उड़ाईस तो ऊ सूखा जमिनिया न होय कय नाते लौट आवा। यक हप्ता कै बाद दोवारा कबूत्तर का उड़ाईस तो ऊ जैतून कै पेड़वा का कल्हवा लै कय आवा। नूह जान पाइन कि पनिया कम भवा है अऊर फिर से पेड़ बाढ़त है।{{https://api.unfoldingword.org/obs/jpg/1/en/360px/obs-en-03-12.jpg?direct&}}

फिर यक हप्ता कय बाद कबूत्तर का तीसरे दाईं उड़ाईस तो ऊ सूखी जमिनिया पाय कय वापस नाहीं आवा। पनिया सूखय लाग।{{https://api.unfoldingword.org/obs/jpg/1/en/360px/obs-en-03-13.jpg?direct&}}

दुई महीना कै बाद परमेश्वर नूह से कहिन कि परिवार अऊर सब जानवरन सहित जहाज महिकी उतर आवो। फूलो, फलो अऊर धरतिया मा फैल जाव तब नूह के परिवार जानवरन सहित उतर आवा।{{https://api.unfoldingword.org/obs/jpg/1/en/360px/obs-en-03-14.jpg?direct&}}

नूह जहाज से उतरय कै बाद यक वेदी बनाय कय कुछ जानवरन का हुँआ बलि चढ़ाईस, तो परमेश्वर ऊहै बलि से खुश होय कय नूह कै परिवार का आशीष दिहिन।{{https://api.unfoldingword.org/obs/jpg/1/en/360px/obs-en-03-15.jpg?direct&}}

परमेश्वर प्रतिज्ञा किहिन, “अब हम धरतिया का मनई के पाप कै कारण पनिया से नाहीं नाश करब"।{{https://api.unfoldingword.org/obs/jpg/1/en/360px/obs-en-03-16.jpg?direct&}}

तब परमेश्वर आपन प्रतिज्ञा कै चिन्ह के रूप मा बादर मा पहिला धनुष का दिहिन। जब जब बदरा मा धनुष देखाई दी तब तब परमेश्वर आपन प्रतिज्ञा का याद करिहैं। बाइबल कै यक कहानी : उत्पत्ति 6-8
