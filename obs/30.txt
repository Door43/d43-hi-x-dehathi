====== 30**.** यीशु मसीह पाँच हजार लोगन का खवाइन ======

{{https://api.unfoldingword.org/obs/jpg/1/en/360px/obs-en-30-01.jpg?direct&}}

यीशु आपन चेलन का प्रचार करय अऊर शिक्षा देय खातिर अलग-अलग गाँव मा भेजिन रहय। जब ऊ सब वापस आयें तो जवन-जवन भवा रहय वका यीशु का बताइन। वकरे बाद यीशु उन्हें सबका झील कै पार, यक सुनसान जगह मा जाय के विश्राम करय खातिर कहिन। यही लिए वें सब नाव पर चढ़ कय गयें।{{https://api.unfoldingword.org/obs/jpg/1/en/360px/obs-en-30-02.jpg?direct&}}

यीशु औ चेलन जात समय मा ऊहाँ पर बहुत लोग देखत रहय। वें सब पहिले ही झील कै वह पार पहुँच कै यीशु औ उनकय चेलन का अगोरय लागे। ऊ सब बहुतय मनइ रहय।{{https://api.unfoldingword.org/obs/jpg/1/en/360px/obs-en-30-03.jpg?direct&}}

मेहरारु औ लड़केन का छोड़ कय खाली पाँच हजार आदमी रहें। उन सभै का देख कय यीशु तरस खाइन। ये सब लोग यीशु कै लिए बिना गड़रिये कै भेड़ जैसन रहय। यही लिए ऊ उनका शिक्षा दिहिन अऊर बिमारन का चंगा किहिन।{{https://api.unfoldingword.org/obs/jpg/1/en/360px/obs-en-30-04.jpg?direct&}}

जब साँझ भवा तो चेले लोग यीशु से कहिन, “देर होय गवा है। आस-पास मा कौनो सहर भी नाहिं है। यही लिए इन सबका भेज दियो ताकि जाय कय अपने-अपने खातिर भोजन कै व्यवस्था करय”।{{https://api.unfoldingword.org/obs/jpg/1/en/360px/obs-en-30-05.jpg?direct&}}

बकिल यीशु चेलन से कहिन, “तोहरे सब इन सबका खाना दियो!” वें लोग बोलिन, “हम सब कैसै कय पाइब? हम लोगन कै लगे केवल पाँच रोटी अऊर दुइ छोट मछरी है”।{{https://api.unfoldingword.org/obs/jpg/1/en/360px/obs-en-30-06.jpg?direct&}}

यीशु चेलन का कहिन, “लोगन का पचास-पचास कइके घास के ऊपरा बैठय खातिर कहो”।{{https://api.unfoldingword.org/obs/jpg/1/en/360px/obs-en-30-07.jpg?direct&}}

वकरे बाद यीशु ऊ पाँच रोटी अऊर दुइ मछरी का लै कय ऊपर स्वर्ग की ओर देख कय भोजन कय लिए परमेश्वर का धन्यवाद दिहिन।{{https://api.unfoldingword.org/obs/jpg/1/en/360px/obs-en-30-08.jpg?direct&}}

वकरे बाद यीशु रोटी अऊर मछरी का तुर कय चेलन का दिहिन ताकि ऊ लोगन का बांट दियें। चेले लोग बांटत गयें अऊर खतम नाहिं भवा सब लोगन खाय कय अघाय गयें।{{https://api.unfoldingword.org/obs/jpg/1/en/360px/obs-en-30-09.jpg?direct&}}

वकरे बाद चेले लोग बचा हुआ खाना इकट्ठा किहिन तो ऊ बारह टोकरी भवा। ये सब भोजन ऊहै पाँच रोटी अऊर दुइ मछरी से भवा रहय।

बाइबल कै यक कहानी : मत्ती 14:13-21; मरकुस 6:31-44; लूका 9:10-17; यूहन्ना 6:5-15
