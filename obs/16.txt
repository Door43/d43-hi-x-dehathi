====== 16. उध्दारक ======

{{https://api.unfoldingword.org/obs/jpg/1/en/360px/obs-en-16-01.jpg?direct&}}[[:hi-x-dehathi:obs:16?do=revisions|Old revisions]]

यहोशू कै मरय कय बाद इस्राएल लोग परमेश्वर कै बात नाहीं मानिन। बाकि कनान कै लोगन का नाहीं निकार कय परमेश्वर कै आज्ञा का तूरिन। जीवित यहोवा परमेश्वर का छोड़ कय कनान कै देवतन का पूजा किहिन। इस्राएल मा राजा नाहीं रहय कय कारण उन्हे सबका जवन नीक लाग वें सब वहे करय लागे।{{https://api.unfoldingword.org/obs/jpg/1/en/360px/obs-en-16-02.jpg?direct&}}

इस्राएल लोग परमेश्वर कै नियम का उल्लंघन करय कै कारण परमेश्वर वनका सबका दुशमन कै व्दारा हराय कय दण्ड दिहिन। दुशमन लोग आय कै सब कूछ लूट कय लै गयें, सबका सतावे लागे अऊर बहुतन का मार डारिन। बहुतय साल कै बाद इस्राएल लोग उध्दार पावे खातिर परमेश्वर कै लगे पछताए लागे औ रोवय लागे।{{https://api.unfoldingword.org/obs/jpg/1/en/360px/obs-en-16-03.jpg?direct&}}

तब परमेश्वर यक उध्दारक का भेज कय उनका सबका उध्दार किहिन। देश मा शान्ति आय गवा। बकिल इस्राएल लोग परमेश्वर का भूलाय कय फिर से मूर्ति पूजा करय लागे। परमेश्वर ऊन लोगन कै दुशमन मिद्यान लोगन का भेज कय उन लोगन का हरवाय दिहिन।{{https://api.unfoldingword.org/obs/jpg/1/en/360px/obs-en-16-04.jpg?direct&}}मिद्यान लोग इस्राएल कै अनाज सबका बटोर के सात साल कै लिये लै जात रहय। यही लिए इस्राएली सब भय कय कारण गुफा मा लुकाय गये। आखरी मा लोग उध्दार पावेक लिए परमेश्वर कै लगे रोवय लागे।{{https://api.unfoldingword.org/obs/jpg/1/en/360px/obs-en-16-05.jpg?direct&}}

यक दिन, गिदोन नाम कय यक इस्राएली आपने आप का लुकाय कय गोहूँ झारत रहय ताकि मिद्यानी लोग चोराय कय न लै जायें। तब परमेश्वर कै दूत अय कय गिदोन से कहिन, “हे महान योध्दा परमेश्वर तोहरे साथ है। जावो मिद्यानी कै हाथ से इस्राएल का उध्दार करव”।{{https://api.unfoldingword.org/obs/jpg/1/en/360px/obs-en-16-06.jpg?direct&}}

गिदोन कै बप्पा मूर्तियन कै खातिर जवन वेदी बनाइस रहय वका तोरय खातिर परमेश्वर गिदोन का कहिन। बकिल गिदोन लोगन कै भय से रतिया होय तक अगोरिस, जब रतिया होय गवा तो ऊ वेदी का तूर कय नाश कय दिहिन औ वकरे बगलिया अऊर यक वेदी बनाय कय परमेश्वर कै खातिर हुआँ बली चढ़ाइन।{{https://api.unfoldingword.org/obs/jpg/1/en/360px/obs-en-16-07.jpg?direct&}}

दुसरे दिन सुबेरवा लोग देखिन कि कोई वेदी अऊर मूर्तियां तूर डारिन है तो बहुतय गुस्साय कय गिदोन का मरय खातिर वकरे घरा गयें। बकिल गिदोन कै बप्पा कहिन तोहरे सब काहे आपन देवता कै मदद करय चाहत हो। ऊ यदि भगवान है तो ऊ खुद आपन रक्षा करी। ई बतिया का सुन कय लोग गिदोन का नाहीं मारिन। {{https://api.unfoldingword.org/obs/jpg/1/en/360px/obs-en-16-08.jpg?direct&}}

वकरे बाद मिद्यानी फिर से चोरी अऊर नाश करय खातिर आयें। वे लोग इतना रहय कि गिन नाहीं पावत रहय। तो गिदोन ऊन लोगन कै साथ युध्द करय खातिर इस्राएली सबका बुलाइन। गिदोन परमेश्वर से दुई चिन्ह माँगिन जेकरे व्दारा ऊ जान पाई कि परमेश्वर वकरे व्दारा इस्राएली का उध्दार करय जात है। {{https://api.unfoldingword.org/obs/jpg/1/en/360px/obs-en-16-09.jpg?direct&}}

गिदोन यक कपड़ा का जमिन पर डार कय पहला चिन्ह माँगिन कि जब ओस गिरय तो खाली कपड़ा कय ऊपरा गिरय, बाकि जगह मा न गिरय। परमेश्वर वैसन किहिन। दुसर चिन्ह माँगिन कि ओस खाली जमिनिया पर गिरय कपड़ा पर नाहीं, तो परमेश्वर फिर से वैसन किहिन। तब गिदोन विश्वास किहिन कि परमेश्वर वकरे व्दारा इस्राएल का उध्दार करिहैं।{{https://api.unfoldingword.org/obs/jpg/1/en/360px/obs-en-16-10.jpg?direct&}}

32 हजार इस्राएली सैनिक युध्द करय खातिर गिदोन कै लगे आयें। बकिल परमेश्वर कहिन “ई सब बहुत है”। तब गिदोन 22 हजार सैनिक का भेज दिहिन जवन युध्द करय डेरात रहे। परमेश्वर कहिन, “फिर भी बहुत है”। तब गिदोन 300 लोगन का रख कय बाकी सबका घरे भेज दिहिन।{{https://api.unfoldingword.org/obs/jpg/1/en/360px/obs-en-16-11.jpg?direct&}}

ऊहै रतिया परमेश्वर गिदोन से कहिन, “मिद्यान कै तम्बू कै लगे जाय कय वे लोग आपस मा जवन बात करत है, वका सुनो। तब तू अऊर नाहीं डेराबो”। तब ऊहै रात गिदोन मिद्यान तम्बू कै लगे जाय कय यक सैनिक वकर दोस्त से आपन सपना बतावत सुनिन जवन ऊ देखिस रहय। ऊ दोस्त वका कहिस, “ई सपना कै अर्थ गिदोन कै सिपाही मिद्यानियन का हरवाये डारिहैं”। ई बात सुन कय गिदोन परमेश्वर कै स्तुति करय लागे।{{https://api.unfoldingword.org/obs/jpg/1/en/360px/obs-en-16-12.jpg?direct&}}

वकरे बाद गिदोन वापस आय कय आपन सिपाहीयन का यक यक तूरहि, मटका अऊर मशाल दिहिन। उ सबका लै कय मिद्यानियन कै तम्बू का चारों ओरिया से घेर लिहिन। मिद्यानी लोग ऊ मशाल सबका का नाहीं देख पाइन काहेकि ऊ मशाल मटका का अन्दर मा रहय।{{https://api.unfoldingword.org/obs/jpg/1/en/360px/obs-en-16-13.jpg?direct&}}

वकरे बाद गिदोन कै सिपाही अचानक मटका का एक साथ फोर दिहिन तो आगिया देखाय लाग अऊर तूरही बजाय कय परमेश्वर कै लिए चिल्लाय कहय लागे, “यक तलवार यहोवा परमेश्वर कै लिये औ गिदोन कै लिये”।{{https://api.unfoldingword.org/obs/jpg/1/en/360px/obs-en-16-14.jpg?direct&}}

परमेश्वर मिद्यानियन कै बीच मा फूट डार दिहिन तो वे सब आपस मा लड़ाई कइ कय मरय लागे। बाकी इस्राएली लोग जवन सब घरे रहे वे सब आय कय मिद्यानियन का मार कय भगावे लागे। ऊहै दिना 1,20,000 मिद्यानी मर गयें। परमेश्वर इस्राएल का उध्दार किहिन।{{https://api.unfoldingword.org/obs/jpg/1/en/360px/obs-en-16-15.jpg?direct&}}

लोग चाहत रहय कि गिदोन उनकय सबकय ऊपर राजा बनय। बकिल गिदोन मना कय दिहिन। ऊ सोना माँगिन जवन मिद्यानी से लावा गवा रहय। सब लोग लाय कय बहुतय सोना वका दिहिन। {{https://api.unfoldingword.org/obs/jpg/1/en/360px/obs-en-16-16.jpg?direct&}}

तब गिदोन ऊहै सोना का लै कय यक खास पोशाक बनाइन जैसन याजक लोग पहिरत रहय। बकिल लोग ऊहै पोशाक का मूर्ति कै रूप मा पूजा करय लागे। तब परमेश्वर फिर उनका सबका दण्ड दिये खातिर उनकय दुशमनों का भेज कय हरवाये दिहिन। लोग फिर से परमेश्वर कै लगे मदद कै लिए रोवय लागे तो परमेश्वर यक अऊर उध्दारक का भेजिन।{{https://api.unfoldingword.org/obs/jpg/1/en/360px/obs-en-16-17.jpg?direct&}}

यही तरह से लोग बार बार पाप करय लागे। परमेश्वर बार बार उनका सबका दण्ड दियत रहत। जब वे लोग पछतात रहय, तो परमेश्वर बार बार उध्दारक का भेज कय उध्दार करत रहय। ऐसे कइ कय परमेश्वर बहुत सारा उध्दारक का भेजिन।{{https://api.unfoldingword.org/obs/jpg/1/en/360px/obs-en-16-18.jpg?direct&}}

आखिरी मा लोग परमेश्वर से यक राजा माँगिन दूसरे देश जैसन। ऊ सब यक राजा चाहत रहय जे लम्बा अऊर बहुत शक्तिशाली रही। अऊर ऊ युध्द मा ऊन लोगन का अगुवाई करी। ई बात परमेश्वर का नीक नाहीं लाग, फिर भी ऊ लोग जैसन माँगिन रहय पपरमेश्वर वैसन दिहिन।

                 बाइबल कै यक कहानी : न्यायियों 1-3;6-8
