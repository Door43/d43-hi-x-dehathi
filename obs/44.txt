====== 44. पतरस अऊर यूहन्ना यक लंगड़े भिखारी का चंगा किहिन। ======

{{https://api.unfoldingword.org/obs/jpg/1/en/360px/obs-en-44-01.jpg?direct&}}

यक दिन पतरस औ यूहन्ना मन्दिर मा जात रहय। जब वे लोग मन्दिर कै व्दार पर पहँचिन तो यक लंगड़े भिखारी का पैसा मांगत देखिन।{{https://api.unfoldingword.org/obs/jpg/1/en/360px/obs-en-44-02.jpg?direct&}}

पतरस वका देख कय कहिस, “हमरे लगे तूहें देय खातिर रुपया नाहीं है। बकिल हमरे लगे जवन है, तूहें दीत है। यीशु मसीहा कै नाम से, उठो अऊर चलो!”{{https://api.unfoldingword.org/obs/jpg/1/en/360px/obs-en-44-03.jpg?direct&}}

तुरन्त हि परमेश्वर लंगड़े आदमी का चंगा किहिन तो ऊ उठ कय चलय लाग अऊर चारों तरफ उछल-उछल कय प्रभु का बड़ाई करय लाग। मन्दिर मा जवन सब मनइ रहय, ई देख कय आश्चर्य होय लागे।

{{https://api.unfoldingword.org/obs/jpg/1/en/360px/obs-en-44-04.jpg?direct&}}

बहुतय लोग वका देखय खातिर आवे लागे। तब पतरस उन्हे सबका कहिस, “तोहरे लोग ई मनइ कै चंगाइ देख कय काहे चकित होत हयो? हम लोग अपनी सामर्थ या भक्ति कै व्दारा नाहीं ठीक किहेन है। ई सामर्थ यीशु मसीहा का होय अऊर जवन विश्वास यीशु देत है ऊहै कै व्दारा ई आदमी ठीक भवा है”।{{https://api.unfoldingword.org/obs/jpg/1/en/360px/obs-en-44-05.jpg?direct&}}

“तोहरे सब यीशु का मारय खातिर रोमी सरकार का कहेव रहो। जे जीवन कै दाता रहय वका तोहरेन सब मारेव होव। बकिल परमेश्वर वका मृतकों मा से जियाइन। तोहरे ना सब समझ कै कारण किहो है। बकिल परमेश्वर ई सबका भविष्यवाणी पूरा होय खातिर किहिन कि मसीहा आई, दु:ख उठाई, अऊर मरी। यही लिए तोहरे सब अभी अपने-अपने पापों कै खातिर पश्चाताप कइ कय परमेश्वर की ओर मन फिराइबो तो तोहार सब पाप छमा होय जाई”।{{https://api.unfoldingword.org/obs/jpg/1/en/360px/obs-en-44-06.jpg?direct&}}

मन्दिर कै अगुवे सब पतरस औ यूहन्ना कै बात सुनकय उन लोगन का बन्दी बनाय कय बन्दीगृह मा डाल दिहिन। बकिल बहुतय मनइ पतरस कै उपदेश का सुनकय लगभग 5,000 मनइ यीशु पर विश्वास किहिन।

{{https://api.unfoldingword.org/obs/jpg/1/en/360px/obs-en-44-07.jpg?direct&}}

वकरे दूसरे दिन यहूदी नेता सब पतरस औ यूहन्ना का महायाजक अऊर धार्मिक नेतन कै लगे लै आइन। उन लोगन पतरस औ यूहन्ना से पूछिन “कौने शक्ति से तोहरे सब ई {{https://api.unfoldingword.org/obs/jpg/1/en/360px/obs-en-44-08.jpg?direct&}}

पतरस उत्तर दिहिन, “ई आदमी जवन तोहरे सामने खड़ा है ऊ यीशु मसीहा कै सामर्थ से चंगा भवा है। तोहरे सब ऊन्हे क्रूस पर चढ़ायो बकिल परमेश्वर उन्हे जिलाइन! तोहरे सब ऊन्हे छोड़ दिहो है। बकिल यीशु कै बिना अऊर कौने मा उध्दार नाहीं है”।{{https://api.unfoldingword.org/obs/jpg/1/en/360px/obs-en-44-09.jpg?direct&}}

पतरस औ यूहन्ना कै साहस का देख कय नेता लोग आश्चर्य होय लागे काहेकि वे सब जानत रहय कि पतरस औ यूहन्ना साधारण मनइ औ अनपढ़ रहय। बकिल वे सब याद किहिन कि ई सब यीशु कै साथ मा रहत रहय। वे लोग पतरस औ यूहन्ना का डेरवाय कय बाद छोड़ दिहिन।

  बाइबल कै यक कहानी : प्रेरितों कै काम 3:1-4:22
