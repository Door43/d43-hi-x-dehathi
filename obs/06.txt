====== 6. परमेश्वर इसहाक कै लिए जुटाइन ======

{{https://api.unfoldingword.org/obs/jpg/1/en/360px/obs-en-06-01.jpg?direct&}}

जब अब्राहम बूढ़ होय गवा अऊर इसहाक शादी करय लायक जवान होय गवा, तब अब्राहम अपने यक दास का अपने पटिदार कै देश मा भेजिन ताकि ऊ हुआँ से इसहाक कै लिए यक मेहरारू लायें।{{https://api.unfoldingword.org/obs/jpg/1/en/360px/obs-en-06-02.jpg?direct&}}

यक लम्बा सफर कय के ऊ दास अब्राहम के पटिदारों कै देश मा पहुँचिन तो परमेश्वर ऊ दास का रिबका कै साथ मा भेटाय दिहिन। ऊ अब्राहम कय भाई कय नतनी रही।{{https://api.unfoldingword.org/obs/jpg/1/en/360px/obs-en-06-03.jpg?direct&}}

रिबका अब्राहम कै दास के संघरी इसहाक के घरा जाय खातिर तैयार होय गई अऊर जब ऊ पहुंची तब इसहाक वनसे वियाह कई लिहिस।{{https://api.unfoldingword.org/obs/jpg/1/en/360px/obs-en-06-04.jpg?direct&}}

कुछ दिनों कै बाद अब्राहम मर गयें अऊर परमेश्वर वाचा मा जवन प्रतिज्ञा अब्राहम से करिन रहय ऊ सब इसहाक कै ऊपरा होय गवा । परमेश्वर कहिन रहय कि इसहाक कै वशं अनगिनत होई बकिल इसहाक कै मेहरारु रिबका कै बेटवा नाहीं रहय।{{https://api.unfoldingword.org/obs/jpg/1/en/360px/obs-en-06-05.jpg?direct&}}

इसहाक रिबका कै लिए प्रार्थना किहिन तो ऊ गर्भवती हुई वकरे गर्भ मा जुड़वा बच्चे रहय । वकरे गर्भ कय अन्दरवा बच्चयन मा संघर्ष होय लाग तो रिबका परमेश्वर से पूछिस यह काव होत है ।{{https://api.unfoldingword.org/obs/jpg/1/en/360px/obs-en-06-06.jpg?direct&}}

परमेश्वर रिबका से कहिन, “तोहरे गर्भ मा दुई बेटवन हैं जे दुइ जातियां बनी। दुनों मा संघर्ष होई अऊर बड़ा भाई छोट भाई कै सेवा करी”। {{https://api.unfoldingword.org/obs/jpg/1/en/360px/obs-en-06-07.jpg?direct&}}

रिबका कै दुई बेटवा पैदा भये।। बड़का बेटवा लाल अऊर रोंवा से भरा रहय तो वे लोग वकर नाम एसाव दिहिन, छोटका बेटवा अपने बड़े भाई कै एड़ी पकर कय निकरा तो वकर नाम याकूब दिहिन।

<code>
             बाइबल कै यक कहानी : उत्पत्ति 24:1-25:26
</code>
