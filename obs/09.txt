====== 9. परमेश्वर मूसा का बुलाइन ======

{{https://api.unfoldingword.org/obs/jpg/1/en/360px/obs-en-09-01.jpg?direct&}}

यूसुफ कै मरय के बाद वकरे पटिदार अऊर वंश सब उहाँ पर बहुतय साल तक रहय लागे अऊर बहुतय बढ़ गयें। उन सबका इस्राएली कहा गवा।{{https://api.unfoldingword.org/obs/jpg/1/en/360px/obs-en-09-02.jpg?direct&}}

सौ सौ साल बीत गवा। गिनती मा इस्राएली बहुतय बढ़य लागे। मिस्री लोग यूसुफ कै मदद अऊर काम का भूलाय गयें अऊर वे लोग इस्राएलियन का डेराय लागे काहेकि वे सब बहुत रहय। यही लिये नउका फिरौन उनका सबका मिस्र कै दास बनाय के रखिस।{{https://api.unfoldingword.org/obs/jpg/1/en/360px/obs-en-09-03.jpg?direct&}}

मिस्री लोग बहुतय घरा अऊर नगर बनावे खातिर इस्राएली लोगन का बहुत दबाब डालत रहय जेकरे कारण वनके जीवन मा परेशानी आय गवा। फिर भी परमेश्वर ऊन सबका आशीष दिहिन तो वे लोग बढ़य लागे।{{https://api.unfoldingword.org/obs/jpg/1/en/360px/obs-en-09-04.jpg?direct&}}

फिरौन देखिस कि इस्राएली कै बहुतय बच्चन होत है; तो ऊ आज्ञा दिहिस कि जब लड़का पैदा हुए तो वका मारय खातिर नील नदिया मा बहाय दियो।{{https://api.unfoldingword.org/obs/jpg/1/en/360px/obs-en-09-05.jpg?direct&}}

यक इस्राएली मेहरारु यक लड़का का पैदा किहिस तो ऊ अऊर वकर अदमी जेतना दिन होय सके उतना दिन तक वका लुकवाये रहय।{{https://api.unfoldingword.org/obs/jpg/1/en/360px/obs-en-09-06.jpg?direct&}}

जब अऊर नाहीं लुकवाय पाइस तो यक पौंड़य वाला झौवा मा लड़का का डाल कय फिरौन से बचावे खातिर नील नदिया मा पौंड़ाय दिहिस। वकर बड़की बहिनिया देखत रही कि वकरे प्रति काव होई।{{https://api.unfoldingword.org/obs/jpg/1/en/360px/obs-en-09-07.jpg?direct&}}

फिरौन कै बिटिया ऊहै झौवा का देखिस तो लड़का का निकार कय आपन बेटवा बनाय कय रखिस। ऊ यक इस्राएली मेहरारु का भाड़े मा लिहिस ताकि ऊ लड़का का जतन लै सकय। ई नाहीं जानत रही कि ऊहै मेहरारु वकर महतारी हुए। जब दूध पियाइब खतम होय गवा तो ऊ मेहरारु लड़का का फिरौन कै बिटिया कै पास वापस कय दिहिन। अऊर ऊ वकर नाम मूसा रखिन।{{https://api.unfoldingword.org/obs/jpg/1/en/360px/obs-en-09-08.jpg?direct&}}

मूसा बड़ा होय गव। यक दिन यक मिस्री आदमी यक इस्राएली का मारत मूसा देखिस तो ऊ बचावे का कोशीस किहिस।{{https://api.unfoldingword.org/obs/jpg/1/en/360px/obs-en-09-09.jpg?direct&}}

मूसा वका बचावे कै समय मा ऊ मिस्री आदमी का मार कय गाड़ दिहिस; ऊ सोचिस कि कोई नाहीं देखत है बकिल ऊहै समय यक आदमी मूसा का देख लिहिस। {{https://api.unfoldingword.org/obs/jpg/1/en/360px/obs-en-09-10.jpg?direct&}}

जब फिरौन ई बात का जान पाइन तो ऊ गूस्साय के मूसा का मारेक लिये कोशीस किहिन। तब फिरौन कै सिपाही से बचय खतिर ऊ जंगल मा भाग गवा।{{https://api.unfoldingword.org/obs/jpg/1/en/360px/obs-en-09-11.jpg?direct&}}

मूसा मिस्र से दूर जाय कय गड़रिया बन गवा अऊर यक मेहरारु से वियाह किहिस तो दुई लड़का पैदा भै।{{https://api.unfoldingword.org/obs/jpg/1/en/360px/obs-en-09-12.jpg?direct&}}

यक दिन जब मूसा भेड़िया चरावे खातिर गवा रहय तो ऊ देखिस की यक झाड़िया मा आग रहय बकिल झाड़िया नाहीं जरत रहय। जब ऊ जानय खातिर वकरे लगे गवा तो परमेश्वर कहिन तू आपन जूता का निकार दियो काहेकी जहाँ तू खड़ा है ऊ यक पवित्र जगह हूए।{{https://api.unfoldingword.org/obs/jpg/1/en/360px/obs-en-09-13.jpg?direct&}}

परमेश्वर कहिन, “हम आपने लोगन कै दु:ख का देखेन हैं। उन लोगन को गुलामी कै बंधन से उध्दार करय औ बाहर निकारय खातिर हम तूहें भेजब। उन्हे सबका हम कनान देश देबय काहेकि हम अब्राहम, इसहाक अऊर याकूब से प्रतिज्ञा किहेन हैं”।{{https://api.unfoldingword.org/obs/jpg/1/en/360px/obs-en-09-14.jpg?direct&}}

मूसा कहिस, “अगर हमय लोग पूछिहैं कि तूहका के भेजिस तो हम काव कहबय”? परमेश्वर कहिन “हम हैन, जवन हैन; हम यहोवा हैन जे तोहरे पूर्वजन कय परमेश्वर। हमार नाम हमेशा कै लिए रही”।{{https://api.unfoldingword.org/obs/jpg/1/en/360px/obs-en-09-15.jpg?direct&}}

मूसा भय के कारण फिरौन के लगे जावा नाहीं चाहत रहय तो परमेश्वर मूसा कै साथ दिये खातिर वकरे भाई हारुन का भेजिन। अऊर उन दूनों का चेतावनी दिहिन कि फिरौन का मन कठोर होय जाई।

            बाइबल कै यक कहानी : निर्गमन 1-4
