====== **35- दयालु बाप कै कहानी**  ======

{{https://api.unfoldingword.org/obs/jpg/1/en/360px/obs-en-35-01.jpg?direct&}}

यक दिन यीशु बहुतय चुंगी लेय वाले अऊर अन्य पापी लोगन का शिक्षा देत रहय। काहेकि वें लोग सुनय खातिर इकट्ठा होय रहय।{{https://api.unfoldingword.org/obs/jpg/1/en/360px/obs-en-35-02.jpg?direct&}}

कुछ धार्मिक नेता लोग भी हुआँ यीशु का देखत रहय कि ऊ पापी लोगन का आपन दोस्त जैसन व्यवहार करत रहय। ऊहै बात का देख कय वें लोग उनकय विरूध्द कुड़कुड़ाय लागे। यही लिए यीशु उन लोगन का यक कहानी बताइन।{{https://api.unfoldingword.org/obs/jpg/1/en/360px/obs-en-35-03.jpg?direct&}}

“यक आदमी रहय जेकरे दुई बेटवा रहें। छोटकने आपन बप्पा से कहिस, ‘सम्पति बटवारा कइ कय हमार हिस्सा हमका दै दियो’। बप्पा सम्पति का दुयो मा बाँट दिहिन”।{{https://api.unfoldingword.org/obs/jpg/1/en/360px/obs-en-35-04.jpg?direct&}}

“छोटका बेटवा आपन धन लै कय दूर देश हाली चला गवा औ आपन सब धन का कुकर्म मा लुटाय दिहिस”।{{https://api.unfoldingword.org/obs/jpg/1/en/360px/obs-en-35-05.jpg?direct&}}

“जहाँ ऊ रहत रहा हुआँ कुछ दिन कै बाद अकाल पड़ गवा तो वकरे लगे खाना मोल लेय खातिर पैसवा नाहीं रहय। ऊ कौनो काम नाहीं जानत रहय तो वका केवल सूअर चरावे का काम मिला। ऊ इतना भूखान रहा कि जवन सुअर खात रहें वका खाय का चाहत रहा बकिल वका ऊहौ नाहीं मिलत रहा”।{{https://api.unfoldingword.org/obs/jpg/1/en/360px/obs-en-35-06.jpg?direct&}}

“आखरी मा ऊ अपने आप से कहय लाग, ‘ई हम काव करित है? हमरे बप्पा खियाँ नौकरन का खाय खातिर बहुत खाना मिलत है औ हम हिआँ भूखन मरित है। अब हम अपने बप्पा कै लगे लौट जाबय औ कहबै कि हम्मै यक मजदूर कै जैसन रख लियो’”।{{https://api.unfoldingword.org/obs/jpg/1/en/360px/obs-en-35-07.jpg?direct&}}

“तब ऊ आपन बप्पा कै लगे वापस लौट गवा। वकर बप्पा दूर से वका देख कय दया के साथ दौड़ कय वकरे लगे आय कय वका गले लगाइन औ वका चुम्मय लागे”। {{https://api.unfoldingword.org/obs/jpg/1/en/360px/obs-en-35-08.jpg?direct&}}

“बेटवा कहिस, ‘बप्पा हम परमेश्वर कै विरुध्द औ आपके विरुध्द पाप किहेन है। हम आप कय बेटवा कहावे लायक नाहीं हैन’”।{{https://api.unfoldingword.org/obs/jpg/1/en/360px/obs-en-35-09.jpg?direct&}}

“तब वकर बप्पा नौकरन मा से यक नौकर का कहिन, ‘हाली जावो यक नीक कपड़ा लाय कय हमरे बेटवा का पैहिराओ औ वकरे अंगुरी मा अंगूठी अऊर पैर मा चप्पल पहिराओ औ यक बड़ा भोज करव ताकि हम सब आनन्द मनाई। काहेकि हमार बेटवा मर गवा रहा बकिल फिर जी गवा है! ऊ हेराय गवा रहा अब मिल गवा है!’”{{https://api.unfoldingword.org/obs/jpg/1/en/360px/obs-en-35-10.jpg?direct&}}

“तब लोग आनन्द मनावे का शुरु किहिन। खेती से काम कइ कय बड़ा बेटवा जब घर आवा; तो गाना, बजाना औ नाचय कय आवाज सुनकय सोचिस कि ई काव होत है?”{{https://api.unfoldingword.org/obs/jpg/1/en/360px/obs-en-35-11.jpg?direct&}}

“जब बड़कन जान पाइस कि वकर छोटके भाई कै वापस आवे कै कारण आनन्द मनावा जात है तो ऊ बहुत गुस्साय कय घर कै अन्दर नाहीं जाय चाहत रहा। वकर बप्पा बाहर आय कय वका मनाइन कि अन्दर आय कय आनन्द मनाओ बकिल ऊ मना कय दिहिस”।{{https://api.unfoldingword.org/obs/jpg/1/en/360px/obs-en-35-12.jpg?direct&}}

“ऊ आपन बप्पा से कहिन, ‘इतना साल तक हम इमानदारी से तोहरे लिए काम करेन! हम कबो तोहार आज्ञा नाहीं तुरेन। बकिल तू हमका यक छोट कै बधिया भी नाहीं दियो कि हम अपने दोस्तन कै साथ मा आनन्द मनाई। जब तोहार ई बेटवा कुकर्म मा आपन पैसा लुटाय कै वापस आवा तो तू वकरे खातिर यक बड़ा भोज किहो है!’”{{https://api.unfoldingword.org/obs/jpg/1/en/360px/obs-en-35-13.jpg?direct&}}

“बप्पा कहिन, ‘हे बेटवा तू तो हमेसा हमरे लगे हो, ई सब कुछ तोहरे हुवै। बकिल हम सब आनन्द मनाइत है काहेकि तोहार भाई मर गवा रहय अब जिन्दा होय गवा। ऊ हेराय गवा रहय अब मिल गवा है।’”

      बाइबल कै यक कहानी : लूका 15:11-32
