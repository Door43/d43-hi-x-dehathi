====== **      7****. याकूब का परमेश्वर आशीष दिहिन **  ======

{{https://api.unfoldingword.org/obs/jpg/1/en/360px/obs-en-07-01.jpg?direct&}}

दोनों बेटवा बढ़य लागे याकूब घरे रहत रहय अऊर एसाव शिकार करय जात रहय। इसहाक एसाव का प्यार करत रहय अऊर रिबका याकूब का प्यार करत रहय।{{https://api.unfoldingword.org/obs/jpg/1/en/360px/obs-en-07-02.jpg?direct&}}

यक दिन एसाव जब शिकार से लौटा तो भूखाय कय याकूब से खनवा माँगिस तो याकूब कहिस, “पहले तू आपन बड़ा होय का अधिकार हमें दियो तब हम तुहें खनवा देबे”। एसाव आपन बड़ा होय का अधिकार याकूब का दै दिहिस। तब याकूब वका खनवा दिहिस।{{https://api.unfoldingword.org/obs/jpg/1/en/360px/obs-en-07-03.jpg?direct&}}

इसहाक आपन आशीष एसाव का दिये चाहत रहय, बूढ़ होय कै नाते देख नाहीं पावत रहय। तो रिबका चतुराई से एसाव कै बदले मा याकूब कै गटेई औ हाथ मा छगड़ी कै चमड़ा लागय कय अऊर एसाव का कपड़ा पहिराय कय इसहाक कै लगे भेज दिहिन।                                 {{https://api.unfoldingword.org/obs/jpg/1/en/360px/obs-en-07-04.jpg?direct&}}

याकूब इसहाक कै लगे आवा तो ऊ झूठ बोलिस कि हम एसाव है। इसहाक देख नाहीं पावत रहे तो वका छुई कय अऊर सूँघ कय एसाव समझ कय आशीष दै दिहिन ।{{https://api.unfoldingword.org/obs/jpg/1/en/360px/obs-en-07-05.jpg?direct&}}

एसाव याकूब का बहुत घिना करत रहय काहेकि याकूब एसाव का बड़ा होय का अधिकार अऊर वकर आशीष भी चोरी कइ कय लै लिहिस। यही लिए एसाव याकूब का मारय खातिर उपाय सोचिस।{{https://api.unfoldingword.org/obs/jpg/1/en/360px/obs-en-07-06.jpg?direct&}}

रिबका एसाव कै उपाय का सुन लिहिन। तो ऊ औ इसहाक दोनों मिल कय याकूब का दूर आपने पटिदार कै लगे भेज दिहिन ।{{https://api.unfoldingword.org/obs/jpg/1/en/360px/obs-en-07-07.jpg?direct&}}

याकूब रिबका कै पटिदार खियाँ बहुत साल तक रहय। उहाँ ऊ शादी कय लिहिस अऊर वकर 12 बेटवा औ 1 बिटिया पैदा भई। परमेश्वर वका बहुत धनवान बनाय दिहिन।{{https://api.unfoldingword.org/obs/jpg/1/en/360px/obs-en-07-08.jpg?direct&}}

20 साल कै बाद याकूब अपने परिवार दास दासियन अऊर जानवरन कै साथ कनान मा लौट आवा।{{https://api.unfoldingword.org/obs/jpg/1/en/360px/obs-en-07-09.jpg?direct&}}

याकूब भय करत रहय की एसाव अबही तक हमय मारय चाहत होय। यही लिए बहुत ढेर जानवरन का तोफा कै रुप मा एसाव कै लगे भेजिन। याकूब कै दास जवन जानवरन का लै कै आय रहा ऊ एसाव का कहिस, “ई तोफा तोहार दास याकूब तूहेँ दिहिन है। अऊर ऊ पीछवा आवत है”।{{https://api.unfoldingword.org/obs/jpg/1/en/360px/obs-en-07-10.jpg?direct&}}

बकिल एसाव पहले ही से वका माफ कय दिहिन रहय अऊर वकरे साथ मिल कय बहुतय खुस भये। तब याकूब कनान मा शान्ति से रहय लागे। वकरे बाद इसहाक मर गयें तो याकूब औ एसाव उन्हे कबर मा मून दिहिन। परमेश्वर वाचा मा जवन प्रतिज्ञा अब्राहम कै साथ बाँधिन रहय, ऊ इसहाक से याकूब पर आय गवा।

             बाइबल कै यक कहानी : उत्पत्ति 25:27-33:20
