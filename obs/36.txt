====== **36- यीशु कै रूपान्तर**  ======

{{https://api.unfoldingword.org/obs/jpg/1/en/360px/obs-en-36-01.jpg?direct&}}

यक दिन यीशु अपने तीन चेलन पतरस, याकूब औ युहन्ना का साथ मा लै कय पर्वत कै ऊपर प्रार्थना करय का गयें। {{https://api.unfoldingword.org/obs/jpg/1/en/360px/obs-en-36-02.jpg?direct&}}

जब यीशु प्रर्थना करत रहय तो उनकय चेहरा सूर्य कै किरण कै जैसन चमकय लाग औ उनकय कपड़ा उज्जर होई गवा।{{https://api.unfoldingword.org/obs/jpg/1/en/360px/obs-en-36-03.jpg?direct&}}

तब मूसा औ एलिय्याह दिखाई दिहिन। वें लोग सौ सौ साल पहिले इ धरतिया पर रहत रहें। वें लोग यीशु कै साथ यरूशलेम मा होय वाला उनकय मौत कै बारे मा बात करत रहें। {{https://api.unfoldingword.org/obs/jpg/1/en/360px/obs-en-36-04.jpg?direct&}}

जब मूसा औ एलिय्याह यीशु से बात करत रहें तब पतरस यीशु से कहिन, “हमरे सब हिआँ रहा जाई तो बहुतय नीक होई। हम तीन मण्डप बनाइब यक आप कै खातिर, यक मूसा औ यक एलिय्याह कै खातिर”। पतरस खुदे नाहीं जानत रहा कि ऊ काव कहत है।{{https://api.unfoldingword.org/obs/jpg/1/en/360px/obs-en-36-05.jpg?direct&}}

पतरस कै बोलत समय मा यक बादर उनका सबका घेर लिहिस औ बादर से यक आवाज आवा, “ई हमार प्रिय बेटवा है जेका हम बहुतय प्रेम करित है। उस से हम खुश हैन, उनकय बात सुनों”। ऊ तीन चेले डेराय कै जमिनिया पर गिर परे।{{https://api.unfoldingword.org/obs/jpg/1/en/360px/obs-en-36-06.jpg?direct&}}

तब यीशु वन्हे सबका छूइ कय कहिन, “भय न करव। उठो”। जब वें सब उठ कय चारो तरफ देखिन तो यीशु का छोड़ क्यो नाईं रहें।{{https://api.unfoldingword.org/obs/jpg/1/en/360px/obs-en-36-07.jpg?direct&}}

यीशु औ तीन चेले पर्वत से नीचवा आय गयें। तब यीशु वन्हे सबका कहिन, “हिआँ जवन भवा है वका केहू का न बतायो। हम क्रूश मा मर जाबे औ फिर से जी उठब। वकरे बाद तुहूँ लोग इका लोगन का बताय सकत हो”।

बाइबल कै यक कहानी : मत्ती 17:1-9; मरकुस 9:2-8; लूका 9:28-36
