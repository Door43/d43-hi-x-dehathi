====== **32- यीशु यक दुष्टात्मा पीड़ित आदमी अऊर बीमार मेहरारु का चंगा किहिन**  ======

{{https://api.unfoldingword.org/obs/jpg/1/en/360px/obs-en-32-01.jpg?direct&}}

यक दिन यीशु अऊर उनकय चेलन नाव पर चढ़के झील कय वह पार गिरासेनियों देश मा गइन।{{https://api.unfoldingword.org/obs/jpg/1/en/360px/obs-en-32-02.jpg?direct&}}

जब ऊ झील कै वह पार पहुँचे तब यक दुष्टात्मा पीड़ित व्यक्ति उनकय पास दौर कय आवा।{{https://api.unfoldingword.org/obs/jpg/1/en/360px/obs-en-32-03.jpg?direct&}}

ऊ आदमी इतना शक्तिशाली रहय कि कौनो वका सम्भार नाहीं पावत रहें। लोग वकरे हाथ, गोड़ का जंजीर से बाँन्ह देत रहें बकिल ऊ वका तूर डारत रहय।{{https://api.unfoldingword.org/obs/jpg/1/en/360px/obs-en-32-04.jpg?direct&}}

ऊ कब्रों मा रहत रहय औ दिन रात चिल्लात रहय। ऊ कौनो कपड़ा नाहीं पैहिरत रहय औ अपने आप का पाथर से घायल करत रहय।{{https://api.unfoldingword.org/obs/jpg/1/en/360px/obs-en-32-05.jpg?direct&}}

जब ऊ व्यक्ति यीशु कै लगे आवा तब ऊ घुटनों के बल गिर गवा। यीशु दुष्टात्मा का कहिन, “इस आदमी से बाहर निकर जाव”।{{https://api.unfoldingword.org/obs/jpg/1/en/360px/obs-en-32-06.jpg?direct&}}

दुष्टात्मा पीड़ित आदमी चिल्लाय कय कहय लाग, “हे यीशु परम प्रधान परमेश्वर कै बेटवा हम्मै तुहसे कौन काम? हम्मै पीरा न दियो”। यीशु वका पूछिन, “तोहार काव नाम है?” ऊ उन्हे कहिस, “हमार नाम सेना है। काहेकि हम बहुतय है”।{{https://api.unfoldingword.org/obs/jpg/1/en/360px/obs-en-32-07.jpg?direct&}}

दुष्टात्मा यीशु से विनती किहिस, “हम्मै ई देश से बहरे न निकारो। हुँआ पर यक सूअर कै झुण्ड चरत है, हम्मै वहीं भेज दियो ताकि हमरे सब उनकय भीतर जाई”। यीशु कहिन, “जाव”।

{{https://api.unfoldingword.org/obs/jpg/1/en/360px/obs-en-32-08.jpg?direct&}}

तब दुष्टात्मा सब निकर कय सूअरन कै अन्दर घुस गयें। सूअर सब दौड़ कय झील मा गिर कय डूब कय मर गयें। हुँआ लग भग 2000 सूअर रहें।{{https://api.unfoldingword.org/obs/jpg/1/en/360px/obs-en-32-09.jpg?direct&}}

सूअर कै चरवाह सब ऊ घटना का देख कय नगर मा जाय कय यीशु जवन किहिन रहय सबका बतावे लागे। नगर कै लोग आय कय दुष्टात्मा पीड़ित आदमी का देखिन कि ऊ कपड़ा पहिरे शान्त से यक साधारण मनई कै जैसन बैठा रहय।{{https://api.unfoldingword.org/obs/jpg/1/en/360px/obs-en-32-10.jpg?direct&}}

लोग भय करय लागे अऊर यीशु का उ जगह छोड़ कय जाय का कहिन। तब यीशु नाव पर चढ़ कय जायक लिए तैयार भये। तो जेकर मा पहले दुष्टात्मा रहय ऊ आदमी विनती करय लाग कि हमहूं का साथ मा लै कय चलो।{{https://api.unfoldingword.org/obs/jpg/1/en/360px/obs-en-32-11.jpg?direct&}}

बकिल यीशु वका कहिन, “तू अपने घर, परिवार औ दोस्तन कै लगे जाय कय परमेश्वर जवन दया तोहरे प्रति किहिन हे, वका बताओ”।{{https://api.unfoldingword.org/obs/jpg/1/en/360px/obs-en-32-12.jpg?direct&}}

ऊ आदमी चला गवा यीशु जवन वकरे खातिर किहिन रहय ऊ सबका बतावे लाग। जे जे वकर बात सुनिन वें सब आश्चर्य चकित होय लागे।{{https://api.unfoldingword.org/obs/jpg/1/en/360px/obs-en-32-13.jpg?direct&}}

यीशु झील कै वह पार पहुँचय के बादे बहुत मनइ उनकय पास इकट्ठा होय गयें। अऊर सब उनकय ऊपरा गिरत-परत रहय। वही भीड़ मा यक मेहरारु जेकर बारह बरस से खून बहय का रोग रहय। ऊ आपन सारा पैसवा खर्च कइ कय दर दवाई कइ कय परेशान होय गय रही। अऊर वकर हालत अऊरे खराब होय गवा रहा।{{https://api.unfoldingword.org/obs/jpg/1/en/360px/obs-en-32-14.jpg?direct&}}

ऊ यीशु कै बारे मा सुने रही कि यीशु बीमारन का चंगा कय देत है। तो ऊ आपन मना मा सोचिस कि यदि हम वकर कपड़ा का छुइ लेब तो चंगा होय जाब। यही लिए ऊ यीशु कै पीछे आय कय यीशु कै कपड़ा का छुइ लिहिस। जब ऊ छुइस तब तुरन्ते खून बहब बन्द होय गवा।{{https://api.unfoldingword.org/obs/jpg/1/en/360px/obs-en-32-15.jpg?direct&}}

तब यीशु आत्मा मा जान लिहिन कि वनसे सामर्थ निकरा है। यही लिए ऊ पीछे घूम कय पूछय लागे, “के हम्मै छूइस है?” चेलन सब ऊतर दिहिन हिआँ बहुतय लोग है, अऊर भीड़ तोहरे ऊपरा गिरत परत है औ तु काहे पूछत हयो कि कौन तूहें छुइस।{{https://api.unfoldingword.org/obs/jpg/1/en/360px/obs-en-32-16.jpg?direct&}}

ऊ मेहरारु डरत कांपत यीशु कै पाँव पर गिर कय ऊ जवन किहे रही अऊर कैसै ऊ चंगा होइ गइन, वका बताइस। यीशु कहिन, “तोहार विश्वास तूहें चंगा किहिस है, शान्ति से चली जाव”।

      बाइबल कै यक कहानी : मत्ती 8:28-34;9:20-22; मरकुस 5:1-20;5:24ख-34; लूका 8:26-39;42ख-48
