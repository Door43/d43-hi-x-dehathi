====== 17. दाऊद कै सथवा मा परमेश्वर कै वाचा ======

{{https://api.unfoldingword.org/obs/jpg/1/en/360px/obs-en-17-01.jpg?direct&}}

इस्राएल मा पहिला राजा शाऊल रहय। ऊ बहुत लम्बा अऊर सुन्दर रहय, जैसन लोग चाहत रहय। ऊ कुछ साल तक परमेश्वर कै बात मानत रहय। वकरे बाद ऊ दुष्ट बन गवा औ परमेश्वर कै बात का नाहीं मानिन। तो परमेश्वर यक अऊर आदमी का चुनिन जे यक दिन वकरे बदले मा राजा बनी।{{https://api.unfoldingword.org/obs/jpg/1/en/360px/obs-en-17-02.jpg?direct&}}

परमेश्वर दाऊद नाम कय यक लड़का का शाऊल कै बदले मा चुनिन। ऊ बैतलहम नगर मा आपन बप्पा कै भेड़ का चरावत रहय। भेड़ियन का चरावत समय मा यदि शेर या फिर भालू आय कय भेड़ पर हमला करत रहे तो ऊ उनकय वचावे खातिर शेर औ भालू का मार डारत रहय। ऊ नम्र औ धार्मिक रहय। अऊर परमेश्वर कै ऊपर भरोसा करय वाला अऊर परमेश्वर कै बात मानय वाला लड़का रहय।{{https://api.unfoldingword.org/obs/jpg/1/en/360px/obs-en-17-03.jpg?direct&}}

दाऊद यक महान योध्दा अऊर यक बढ़िया अगुवा बनगवा। जब ऊ जवान रहय, तब ऊ यक बहुत शक्तिशाली राक्षस जैसन आदमी कै साथ युध्द किये रहय जेकर नाम गोलियत रहय। वकर लम्बाई 3 मिटर रहय। गोलियत का मारय खातिर अऊर इस्राएल का उध्दार करय खातिर परमेश्वर दाऊद का मदद किहिन। वकरे बाद दाऊद इस्राएलियन कै दुशमनों कै साथ बहुत बार युध्द कइ कय जीत गइन। तो लोग वकरे बड़ाई करय लागे।{{https://api.unfoldingword.org/obs/jpg/1/en/360px/obs-en-17-04.jpg?direct&}}

दाऊद कै प्रति लोगन का प्रेम का देख कय शाऊल राजा ईरखा करय लागे औ दाऊद का मारय खातिर बहुत परयास किहिस। बकिल ऊ भाग कय निकर गवा। भागत भागत दाऊद यक गुफा मा लुकान रहय। शाऊल भी वहीं गवा बकिल दाऊद का नाहीं देख पाइस। शाऊल राजा दाऊद कै बगले रहय। दाऊद शाउल का मार सकत रहय बकिल ऊ नाहीं मारिस। खाली शाऊल कै कपड़ा मा से थोरेक काट लिहिस ताकि प्रमाण देय सकें कि ऊ राजा बने खातिर उनका मारय नाहीं चाहत है।{{https://api.unfoldingword.org/obs/jpg/1/en/360px/obs-en-17-05.jpg?direct&}}

यक दिन शाऊल राजा युध्द मा मर गवा। फिर दाऊद इस्राएल कै राजा बन गवा। ऊ यक नीक राजा रहय, लोग वका प्यार करत रहय। परमेश्वर वका आशीष दिहिन तो ऊ बहुतय युध्द जीत लिहिस। यरूशलेम का ऊ आपन राजधानी बनाय लिहिस। उनकय समय मा इस्राएल बहुत शक्तिशाली अऊर अमीर बनगवा।{{https://api.unfoldingword.org/obs/jpg/1/en/360px/obs-en-17-06.jpg?direct&}}

दाऊद परमेश्वर कै लिए यक मन्दिर बनावे चाहत रहय ताकि इस्राएली लोग उहाँ पर स्तुति कर सकय अऊर भेंट चढ़ाय सकय। 400 साल तक लोग मिलाप वाले तम्बू कै समनवा भेंट चढ़ावत रहय जवन मूसा बनाइन रहय।{{https://api.unfoldingword.org/obs/jpg/1/en/360px/obs-en-17-07.jpg?direct&}}

परमेश्वर नातान नबी का भेज कय दाऊद से कहिन, “तू हमरे खातिर मन्दिर नाहीं बनाय सकत हो। काहेकि तोहरे हाथ से बहुत युध्द भवा है। तोहरे बाद तोहरे बेटवा हमरे खातिर मन्दिर बनाई। बकिल हम तूहका बहुतय आशीष देबय। तोहरे वंश से यक राजा जनी जवन हमेशा कय लिए हमरे लोगन कै ऊपरा राज करी। ऊ मसीहा होई, परमेश्वर कै चूना हुआ; जे सारे जगत कै लोगन का उनकय पाप से उध्दार करी”।{{https://api.unfoldingword.org/obs/jpg/1/en/360px/obs-en-17-08.jpg?direct&}}

दाऊद जब ई बात का सुनिन तो परमेश्वर का बहुत धन्यवाद दिहिन अऊर प्रशंसा किहिन। काहेकि परमेश्वर वका अशीष देय का अऊर उ महान सम्मान देय का प्रतिज्ञा किहिन, तो ऊ बहुतय खुश भवा। ई नाहीं जानत रहय कि ऊ बात कब पूरा होई। ई बात पूरा होयक लिये इस्राएलियन का बहुत लम्बा समय तक लगभग 1000 साल तक इन्तजार करय पड़ा।{{https://api.unfoldingword.org/obs/jpg/1/en/360px/obs-en-17-09.jpg?direct&}}

दाऊद बहुत साल तक न्याय अऊर विश्वस्तता कै साथ राज किहिन। परमेश्वर वका आशीष दिहिन। बकिल वकर जीवन कै आखरी समय मा ऊ परमेश्वर कै विरोध भयंकर पाप किहिन।{{https://api.unfoldingword.org/obs/jpg/1/en/360px/obs-en-17-10.jpg?direct&}}

यक दिन दाऊद कै सैनिक लोग लड़ाई करय गये रहय। तब दाऊद आपन छता पर से यक सुन्दर मेहरारु का नहात देखिन जेकर नाम बतशेबा रहय।{{https://api.unfoldingword.org/obs/jpg/1/en/360px/obs-en-17-11.jpg?direct&}}

वका आपने पास बुलावे खातिर आपने दास का भेजिन। ऊ आई तो वकरे साथ मा दाऊद सोइन अऊर वका भेज दिहिन। कुछ दिनों कै बाद वकर पाँव भारी है बोल कय ऊ दाऊद का बताइन।{{https://api.unfoldingword.org/obs/jpg/1/en/360px/obs-en-17-12.jpg?direct&}}

बतशेबा कै आदमी कय नाम ऊरिय्याह रहय। ऊ दाऊद कै बहुत बढ़िया सिपाही रहय। दाऊद ऊरिय्याह का युध्द से बुलाय लिहिन अऊर आपने मेहरारु कै साथ मा सोवे खातिर घर भेजिन। बकिल ऊ नाहीं गवा काहेकि ऊ सोचिस कि बाकि सब सिपाही लड़ाई मा है अऊर ऊ कैसन आपन मेहरारु का साथ मा रह सकत है। दाऊद ऊरिय्याह का फिर से युध्द मा भेज दिहिन औ सेनापति का कहिन “जहँ भारी युध्द है ऊरिय्याह का वहीं भेजो ताकि ऊ दुशमन कै हाथ मारा जाय”।{{https://api.unfoldingword.org/obs/jpg/1/en/360px/obs-en-17-13.jpg?direct&}}

ऊरिय्याह कै मरय कय बाद दाऊद बतशेबा से बियाह कय लिहिन। वकरे बाद ऊ यक बेटवा का पैदा किहिन। बकिल परमेश्वर दाऊद कै प्रति बहुतय गुस्साय गयें अऊर नातान नबी का वकरे लगे भेज कय कहिन “तू बहुत बुरा पाप किहो है”। तब दाऊद पश्चाताप किहिन तो परमेश्वर वका छमा कय दिहिन। ऊ आपन बाकि जीवन मा अऊर कबो पाप नाहीं किहिन। परमेश्वर कै बात मानिन।{{https://api.unfoldingword.org/obs/jpg/1/en/360px/obs-en-17-14.jpg?direct&}}

परमेश्वर वकरे पाप का छमा तो किहिन बकिल ऊ पाप कय लिए दण्ड दिहिन। जवन बेटवा पैदा भै रहा, ऊ बेटवा मर गवा। वकरे परिवार कै लोग आपस मा लड़ाई करय लागे। दाऊद परमेश्वर कै प्रति अविश्वस्त रहय बकिल परमेश्वर वकरे प्रति जवन प्रतिज्ञा किहिन रहय वकर मा विश्वस्त रहय। ऊ लड़का तो मर गवा बकिल बतशेबा से अऊर यक लड़का पैदा भवा तो वकर नाम सुलैमान रखा गवा।

               बाइबल कै यक कहानी : 1 शमूएल 10;15-19;24;31; 2 शमूएल 5;7;11-12
