====== 14. जंगल मा भरमण ======

{{https://api.unfoldingword.org/obs/jpg/1/en/360px/obs-en-14-01.jpg?direct&}}

परमेश्वर इस्राएल लोगन का आज्ञा दै कय बाद अऊर वाचा बाँन्धय कय बाद सीनै पर्वत का छोड़ कय प्रतिज्ञा का देश कनान की ओर चलय लाग तो उनकय समनवा बादल का खम्भा उन लोगन का अगुवाई दिहिस। {{https://api.unfoldingword.org/obs/jpg/1/en/360px/obs-en-14-02.jpg?direct&}}

परमेश्वर अब्राहम, इसहाक, याकुब अऊर उनकय वंश का प्रतिज्ञा किहिन रहय कि वे प्रतिज्ञा कै देश कनान का उनका सबका देइहैं। बकिल हुँआ बहुत मेर जाति कय लोग रहत रहय, वे सब कनानी बोला जात रहय अऊर वे लोग परमेश्वर कै आराधना नाहीं करत रहय अऊर उनकय अज्ञा का पालन नाहीं करत रहय। झूठी देवतन कय मूर्ति पूजा करत रहय।{{https://api.unfoldingword.org/obs/jpg/1/en/360px/obs-en-14-03.jpg?direct&}}

परमेश्वर इस्राएलियन का कहिन “उन सब जाति का निकार दियो,  वे लोगन कै सथवा शान्ति से न रहव, वनके सथवा वियाह न करव, उनकय देवतन का पूजा न किहो औ पूरी तरह से उनकय देवतन का नाश कय दियो। अऊर हमरे बतिया का मानो”।{{https://api.unfoldingword.org/obs/jpg/1/en/360px/obs-en-14-04.jpg?direct&}}

जब इस्राएल लोग कनान कै सीमा मा पहुँचिन तो मूसा इस्राएल कय बारह गोत्र मा से बारह लोगन का गुप्तचर का रुप मा चुनिन। अऊर देश कैसन हे, हुँआ कय मनइ दुर्वल है या शक्तिशाली है जानय खातिर कनान मा भेजिन।{{https://api.unfoldingword.org/obs/jpg/1/en/360px/obs-en-14-05.jpg?direct&}}

वे बारह गुप्तचर चालिस दिन कै लिए कनान का जाय कय फिर वापस आय गयें। वे लोग बोलिन, “ऊ देश कै जमिन बहुतय उपजाऊ है अऊर हुँआ अनाज बहुत है”। वमा से दस गुप्तचर कहिन, “ऊ नगर बहुतय शक्तिशाली है औ उहाँ कै मनइ राक्षस जैसन है। अगर हम लोग उनका सबका हमला करब तो वे लोग हमरे सबका हराय कय मार डालिहैं”।{{https://api.unfoldingword.org/obs/jpg/1/en/360px/obs-en-14-06.jpg?direct&}}बकिल वमा से दुई गुप्तचर यहोशू अऊर कालेब बोलिन, “ई सही है कि लोग बहुत लम्बा औ शक्तिशाली है बकिल हम लोग उन लोगन का हराय सकित है काहेकि परमेश्वर हमरे वलंग से लड़ाई करिहैं”{{https://api.unfoldingword.org/obs/jpg/1/en/360px/obs-en-14-07.jpg?direct&}}

लोग यहोशू अऊर कालेब कै बात नाहीं सुनिन। अऊर मूसा, हारुन कै  ऊपर गुस्साय कय बोलिन, “हमरे सबका हिआँ काहे लावा गवा है? काव यूद्ध मा मरवाये खातिर। इससे तो नीक रहता की हम मिस्र मा रहते”। वे लोग अऊर यक अगुवा हेरय लागे ताकि वका अगुवा बनाय कय मिस्र का लौट जायें।{{https://api.unfoldingword.org/obs/jpg/1/en/360px/obs-en-14-08.jpg?direct&}}

तब परमेश्वर बहुत गुस्साय कय मिलाप वाले तम्बू के लगे आय कय कहिन, “तू हमरे विरोध मा पाप किहो है। यही लिए तोहरे सब जंगल मा घूमबो। केवल यहोशू अऊर कालेब का छोड़ कय बाकी जे सब बीस साल से ऊपरा है ऊ सब वहीं पर मर जाइहैं अऊर प्रतिज्ञा कय देश मा नाहीं पहुँच पाइहैं।{{https://api.unfoldingword.org/obs/jpg/1/en/360px/obs-en-14-09.jpg?direct&}}

जवन ई बतिया का सुनिन वे सब आपन गलतिया से दु:खी होय कय आपन अस्त्र पकड़ कय कनान कै लोगन का मारय खातिर गयें। मूसा उनका सबका कहिन, “न जाव काहेकि परमेश्वर तोहरे सथवा मा नाहीं है”। बकिल वे सब नाहीं माने।{{https://api.unfoldingword.org/obs/jpg/1/en/360px/obs-en-14-10.jpg?direct&}}

परमेश्वर उनके सथवा मा नाहीं रहय कय कारण वे लोग हार गयें। वमा से बहुत लोग मर गयें अऊर कुछ लोग वापस आय कय चालीस साल तक  जंगल मा घूमत रहय।{{https://api.unfoldingword.org/obs/jpg/1/en/360px/obs-en-14-11.jpg?direct&}}

ऊहै चालीस सलिया मा वे लोगन परमेश्वर उन्हे सबका खाय खातिर स्वर्ग से मन्ना अऊर गोशवा खाय खातिर भटोई चिरई दिहिन। उन लोगन कै कपड़वा अऊर जुतवा खराब नाहीं भवा।{{https://api.unfoldingword.org/obs/jpg/1/en/360px/obs-en-14-12.jpg?direct&}}

आश्चर्य रुप से परमेश्वर वनका सबका पिये खातिर पाथर से पनिया दिहिन। फिर भी वे सब परमेश्वर कै विरुध्द अऊर मूसा कै विरुध्द शिकायत करय लागे अऊर कुड़ कुड़ाय लागे। फिर भी परमेश्वर आपने वायदा मा विश्वस्त बना रहय जवन अब्राहम इसहाक अऊर याकूब से किहिन रहय।{{https://api.unfoldingword.org/obs/jpg/1/en/360px/obs-en-14-13.jpg?direct&}}

यक बार परमेश्वर मूसा से कहिन, “पाथर से कहो तो ऊ तूहका पनिया दी”। बकिल मूसा पाथर का कहय कय बजाय दुई बार डण्डवा से मारिन तो पनिया निकर आवा अऊर सब लोग पीइन। बकिल परमेश्वर मूसा कै ऊपर गुस्साय कय कहिन, “तू इ प्रतिज्ञा कै देश मा नाहीं परवेश कय पाइबो”।{{https://api.unfoldingword.org/obs/jpg/1/en/360px/obs-en-14-14.jpg?direct&}}

ऊहै चालीस सलिया कय अन्दर जवन लोग परमेश्वर कय विरोध किहिन रहय ऊ सब मर गयें। प्रतिज्ञा का देश कै सीमा तक पहुँचय तक मूसा बूढ़ाय गये तो परमेश्वर कहिन, “यहोशू आपन लोगन कय ऊपरा अगुवा होई”। परमेश्वर मूसा से प्रतिज्ञा किहिन, “हम तोहरे जैसन अऊर यक नबी का भेजब”।{{https://api.unfoldingword.org/obs/jpg/1/en/360px/obs-en-14-15.jpg?direct&}}

वकरे बाद परमेश्वर मूसा से कहिन, “पर्वत कै ऊपरा जाय कय प्रतिज्ञा के देश का देखव”। मूसा देखिन बकिल वमा परवेश नाहीं कय पाइन। तब मूसा वहीं मर गवा। इस्राएल लोग तीस दिन तक दु:ख मनाइन। वकरे बाद यहोशू नया अगुवा बना। ऊ बहुत बढ़िया अगुवा रहय काहेकि ऊ परमेश्वर कै ऊपरा भरोसा रखत रहय अऊर ऊ उनकय बात का मानत रहय।

  बाइबल कै यक कहानी : निर्गमन 16-17; गिनती 10-14;20;27; व्यवस्था विवरण 34
